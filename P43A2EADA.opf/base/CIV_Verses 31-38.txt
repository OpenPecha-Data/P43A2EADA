dge sloṅ bag yod la dga’ źiṅ || bag med pa la ’jigs lta bas ||’du byed ñer źi źi ba yi || źi
ba’i go ’phaṅ so sor rtogs ||1

dge sloṅ bag yod la dga’ źiṅ || bag (214a1)med pa la ’jigs lta ba ||mya ṅan ’das daṅ ñe ba’i
phyir || yoṅs su ñams ’gyur mi srid do ||2brtson ’grus ldan źiṅ bag yod daṅ || chos spyad
legs par spyod byed pa ||’jig rten ’di daṅ pha rol du || chos spyad pas ni bde ba ’thob ||3

(2)źi phyir bslab pa la rten daṅ || rtsol ba daṅ ni brtson ’grus skyed ||mi dran pa daṅ bag
med daṅ || brtson ’grus chuṅ daṅ kun sdom med ||4

gñid daṅ sñom daṅ g-yeṅ ba ste || ’di dag bslab pa’i bar chad pas ||khyed kyis yan lag de rtogs
la || dran pa chud (3)ni ma gzan cig ||5

dge sloṅ tshul khrims bzaṅ ba daṅ || bag yod pa la dga’ ba yis ||kun rtog legs par mñam źog
ste || rag gi sems ni rjes su sruṅs ||6

brtsam par bya źiṅ dbyuṅ bar bya || saṅs rgyas bstan la ’jug par bya ||’dam bu’i khyim la glaṅ
(4)chen bźin || ’chi bdag sde ni gźom par bya ||7

gaṅ źig chos ’dul ’di ñid la || bag daṅ ldan par spyod byed pa ||skye ba’i ’khor ba rab spaṅs
nas || sdug bsṅal tha mar byed par ’gyur ||8

bag yod pa’i tshoms te bźi pa’o ||

