|| gaṅ tshe ’phags pa’i bden pa bźi || śes rab kyis ni mthoṅ ba daṅ ||lam ’di (3)rab tu śes
pa yis || srid pa’i sred pa rab tu ’dral ||1

dper na rluṅ gis rdul bslaṅ ba || char pa bab pas źi byed ltar ||gaṅ tshe śes rab kyis mthoṅ
ba || de tshe kun rtog źi bar ’gyur ||2

gaṅ źig legs par rtogs pa yis || skye śiṅ legs par zad ’gyur (4)źiṅ ||’jig rten ṅes ’byed ’gyur
ba yi || śes rab de ni gtso bo yin ||3

bden pa’i naṅ na bden bźi daṅ || lam naṅ yan lag brgyad pa mchog ||rkaṅ gñis naṅ na mig can
daṅ || chos kyi naṅ na chags bral mchog ||4

’du byed thams cad mi rtag par || (5)gaṅ tshe śes rab kyis mthoṅ ba ||de tshe sdug bsṅal las
yid ’byuṅ || lam ’di rnam par dag par ’gyur ||5

’du byed thams cad sdug bsṅal bar || gaṅ tshe śes rab kyis mthoṅ ba ||de tshe sdug bsṅal las
yid ’byuṅ || lam ’di rnam par dag par ’gyur ||6

’du (6)byed thams cad stoṅ ñid du || gaṅ tshe śes rab kyis mthoṅ ba ||de tshe sdug bsṅal las
yid ’byuṅ || lam ’di ram par dag par ’gyur ||7

’du byed thams cad bdag med par || gaṅ tshe śes rab kyis mthoṅ ba ||de tshe sdug bsṅal las yid
’byuṅ || lam ’di rnam (7)par dag par ’gyur ||8

sred pa’i zug rṅu gcod byed lam || ṅas ni khyed cad rnams la bstan ||de bźin gśegs pa ston pa
ste || khyed cag rnams kyis bya dgos so ||9

sred pa’i zug rṅu sel ba’i lam || ṅas ni khyed cag rnams la bstan ||de bźin gśegs pa (220a1)ston
pa ste || khyed cag rnams kyis bya dgos so ||10

