|| sdig pa’i las ni mi byed pa || ’khu bya min la gaṅ ’khu ba ||’jig rten ’di daṅ pha rol tu
|| de ñid sdig pa rnams kyis gos ||1

daṅ por bdag ni phuṅ byed ciṅ || phyi nas gźan yaṅ phuṅ (6)byed pa ||khra yi gzan ma’i bya lta
bur || phuṅ źiṅ gźan yaṅ phuṅ bar byed ||2

rdeg par byed pas rdeg pa ’thob || ’khon du ’dzin pas ’khon can mthoṅ ||de bźin gśegs gśe ba
ste || khro bar byed la khro ba ’byuṅ ||3

’di gźan dge sbyoṅ byis pa ste || dam pa’i chos la (7)mi mkhas pa ||yoṅs su tshe thuṅ ’di la
yaṅ || gyi na’i phyir ni ’khon par byed ||4

’di ni mchog ces bsams nas su || so sor smra źiṅ ’thun ’jug pas ||’di na dge ’dun ’byed pa’i
tshe || ci phyir stobs med sems mi byed ||5

rus pa gcog ciṅ srog gcod (221b1)la|| rta phyugs nor ni ’phrog pa daṅ ||yul ’khor ’jogs par
byed pa yaṅ || phyi nas ’jam du ma byed pa ltar ||6

mkhas pas brtags śiṅ gsuṅs pa’i tshig || spyod yul ston par byed pa yi ||chos ’di rnam par śes
na go || byed cag ci phyir byed mi ’gyur ||7

(2)khyod ni mi mkhas lugs can te || kha bya yis ni rtsol byed pa ||pha rol po dag mi śes pas
|| bdag ni ’di la brtson par byed ||’di na mkhas pa gaṅ yin pa || de dag bźams pa’i tshig
gis źi ||8

bdag la kha zer bdag la gśe || bdag pham bdag pham (3)byed pa’o źes ||’di gaṅ sems la ’dzin
byed pa || de yi ’khon ni źi mi ’gyur ||9

bdag la kha zer bdag la gśe || bdag pham bdag pham byed pa’o źes ||’di gaṅ sems la mi ’dzin
pa || de yi ’khon ni źi bar ’gyur ||10

