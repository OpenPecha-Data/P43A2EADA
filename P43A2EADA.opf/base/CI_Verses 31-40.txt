rtag tu ldog pa med par ’gro ’gyur źiṅ || ñin daṅ mtshan du rab tu ’jig pa daṅ ||(6)skye daṅ
’chi ba’i sdug bsṅal daṅ ldan pa || chu tshan naṅ du gduṅs pa’i ña daṅ ’dra ||1

tshe ’di ñin daṅ mtshan mo daṅ || ’gro ba daṅ ni ’dug pa na ||chu kluṅ chen po’i rgyun bźin
du || phyir mi ldog par ’gro bar ’gyur ||2

chu chuṅ naṅ gi ña lta bur || (7)gaṅ źig ñin mtshan ’da’ ba yis ||tshe ’di śin tu thuṅ ’gyur
na || de la dga’ bar byar ci yod ||3

gson mtha’ ’chi ba yin pa’i phyir || lus ’di yoṅs su rga ba daṅ ||nad kyi tshaṅ ’di myur ’jig
ciṅ || snag gi tshogs kyaṅ ’jig par (210b1)’gyur ||4

kye ma lus ’di mi thogs par || stoṅ źiṅ rnam śes daṅ bral nas ||dur khrod bor ba’i mgal dum
ltar || sa yi steṅ du ’gyel bar ’gyur ||5

rgyun du nad kyis mṅon gduṅ źiṅ || rtag tu mi gtsaṅ ’dzag pa daṅ ||rga daṅ ’chi bas ’tshor (2)’grib
pa’i || lus ’di dor ba cir mi ruṅ ||6

myur du ’jig ciṅ na ba daṅ || rnag daṅ ldan pa’i lus ’di yis ||grub daṅ bde ba bla med pa ||
źi mchog don du gñer bar gyis ||7

dgun ka daṅ ni dpyid ka daṅ || dbyar ka ’di dag bya’o źes ||byis (3)pa rnam par sems byed pas
|| bar chad mthoṅ bar ma gyur to ||8

bu daṅ nor phyugs ’byor pa la || mi yi yid ni rnam chags pa ||’di bdag gis ni blaṅs nas ’gro
|| ñal groṅ chu bos ’das pa bźin ||9

’chi ba’i dus la bab pa na || bu rnams (4)skyabs su mi ’gyur źiṅ ||pha yaṅ ma yin gñen ’dun
min || khyod la skyabs su ’gyur ba med ||10

