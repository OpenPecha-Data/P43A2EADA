|| legs par thos daṅ legs spyod daṅ || khyim nas legs par byuṅ ba daṅ ||spoṅ bar byed pas rab
bskor ciṅ || dge sbyoṅ gi ni rjes ’thun legs ||1

byis pa mi mkhas pa dag ni || ’chi ba (7)med pa lta bur spyod ||mkhas pa dam pa’i chos dag la
|| mtshan mo’i nad pa bźin du byed ||2

ji ltar khyim ni legs g-yogs pa || mun pas khebs pa’i naṅ źugs na ||gzugs rnams yod par gyur
kyaṅ ni || mig ldan bźin du mi mthoṅ ba ||3

de bźin (228b1)’di na rigs skyes pa’i || mi ni blo gros ldan gyur kyaṅ ||sdig pa daṅ ni dge
ba’i chos || ma thos par du śes mi ’gyur ||4

mig ldan mar me yod pa yis || gzugs rnams mthoṅ ba ji lta bar ||de bźin dge daṅ sdig pa’i chos
|| chos pas rnam par śes (2)par ’gyur ||5

thos pas chos rnams rnam par śes || thos pas sdig las ldog par ’gyur ||thos pas don med spoṅ
bar byed || thos pas mya ṅan ’das pa ’thob ||6

gal te thos pa maṅ gyur kyaṅ || tshul khrims legs par mi sdom na ||de ni tshul (3)khrims phyir
smad ciṅ || de yi thos pa phun sum min ||7

gal te thos pa ñuṅ gyur kyaṅ || tshul khrims legs par sdom byed na ||de ni tshul khrims phyir
bsṅags śiṅ || de yi thos pa phun sum ’gyur ||8

gaṅ źig thos pa ñuṅ ba daṅ || tshul khrims (4)legs par mi sdom pa ||de ni gñi ga’i phyir smad
ciṅ || de yis brtul źugs phun sum min ||9

gaṅ źig maṅ du thos pa daṅ || tshul khrims legs par sdom byed pa ||de ni gñi ga’i phyir bsṅags
śiṅ || de yis brtul źugs phun sum ’gyur ||10

