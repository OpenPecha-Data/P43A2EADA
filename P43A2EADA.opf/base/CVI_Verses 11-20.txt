gaṅ źig tshul khrims tiṅ ’dzin daṅ || śes rab ’di gsum legs bsgoms te ||śin tu dri med mthar
phyin ciṅ || gduṅ med yaṅ srid zad gyur daṅ ||1

(6)chags pa’i ’chiṅ las rnam grol źiṅ || lus spaṅs śes rab ldan pa daṅ ||bdud kyi yul las ’das
pa daṅ || ñi ma bźin du lam me ’bar ||2

dge sloṅ phyi daṅ naṅ ñid la || bag med rlom par byed pa yi ||tshul khrims tiṅ ’dzin śes rab
rnams || yoṅs (7)su rdzogs par mi ’gyur ro ||3

sprin gyis khebs las char ’bab ciṅ || nam thaṅ ba las char mi ’bab ||de bas khebs pa sol cig
daṅ || ’di ltar char pa ’bab mi ’gyur ||4

de ltar rtag tu mthoṅ ba daṅ || dge sloṅ tshul khrims sdom pa yi ||mya ṅan ’das par ’gro (216a1)ba’i
lam || myur ba kho nar rnam par ’dag ||5

me tog dri ni rdzi phyogs min mi ’gro || rtsa ba rgya spos tsan dan rnams kyaṅ min ||dam pa’i
dri ni rdzi phyogs mi ’gro ste || phyogs rnams kun du mi mchog dri yis khyab ||6

rgya spos daṅ ni tsan dan daṅ || ud (2)pa la daṅ ma li ka ||spos kyi rigs ni ’di dag pas ||
tshul khrims dri bzuṅ phul du phyin ||7

rgya spos tsan dan gaṅ yin pa’i || dri bsuṅ ’di ni chuṅ ṅu ma ||tshul khrims ldan pa’i dri bsuṅ
gaṅ || des ni ’di daṅ mtho ris khyab ||8

de ltar bag yod gnas bya źiṅ || tshul khrims (3)rnam par dag par bya ||yaṅ dag śes pas rnam
grol na || bdud kyi lam ni rñed mi ’gyur ||9

’di ni bde bar ’gro lam ste || rnam par dag byed lam ’di la ||rab tu źugs te bsgoms nas kyaṅ
|| bdud kyi ’chiṅ ba spaṅ bar gyis ||10

tshul khrims kyi tshoms te drug (4)pa’o ||

