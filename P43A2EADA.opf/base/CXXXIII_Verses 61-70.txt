(7)pha daṅ ma ni bsad byas śiṅ || rgyal po gtsaṅ sbra byed gñis daṅ ||yul ’khor ’khor daṅ bcas
bcom pa || sdig med gaṅ yin bram ze yin ||1

pha daṅ ma ni bsad byas śiṅ || rgyal po gtsaṅ sbra can gñis daṅ ||mi zad pa yi stag bsad pa
|| sdig med gaṅ yin (252b1)bram ze yin ||2

gaṅ źig bram ze rdeg pa blun || skrod par byed pa de ṅan pas ||bram ze rnams la brdeg mi bya
|| bram ze bskrad par mi bya’o ||3

gaṅ źig chos rnams rnam śes na || rgan nam yaṅ na gźon yaṅ ruṅ ||de la bkur źiṅ phyag bya ste
|| bram ze gtsaṅ (2)mas me bźin no ||4

gaṅ źig chos rnams rnams śes na || rgan nam yaṅ na gźon yaṅ ruṅ ||de la bkur źiṅ bsñen bkur
te || bram ze gtsaṅ mas me bźin no ||5

gaṅ źig rdzogs pa’i saṅs rgyas kyis || bstan pa’i chos rnams rnam śes na ||de (3)la bkur źiṅ
phyag bya ste || bram ze gtsaṅ mas me bźin no ||6

gaṅ źig rdzogs pa’i saṅs rgyas kyis || bstan pa’i chos rnams rnam śes na ||de la bkur źiṅ bsten
bkur te || bram ze gtsaṅ mas me bźin no ||7

gaṅ tshe bram ze chos (4)rnams kyi || pha rol phyin par gyur pa na ||de tshe śa za ba ku la
|| gcig po las kyaṅ śin tu ’das ||8

gaṅ tshe brama ze chos rams kyi || pha rol phyin par gyur pa na ||de tshe des mthoṅ tshor ba
rnams || thams cad nub pa ñid du ’gyur ||9

