gaṅ źig tshul khrims daṅ | bslab pa daṅ | brtul źugs daṅ | tshaṅs par spyod pa daṅ | dka’ thub
daṅ | ñe bar gnas pa sñiṅ por byed pa de ni mtha’ gcig go ||1

gaṅ źig de ltar lta źiṅ ’di skad ces ’dod pa ni gtsaṅ ba’o || ’dod (235a1)pa ni bsod ñams can
no || ’dod pa ni loṅs spyad par bya ba’o || ’dod pa ni skyon med pa yin no źes smra źiṅ
de dag lhag par ’dod pa rnams su lhuṅ bar byed pa’i brtul źugs len pa ’di yaṅ mtha’ gcig go
||2

mtha’ gñis po ’di dag ni dur (2)khrod ’phel bar byed pa ste | ’di dag gis dur khrod ’phel bar
byas so || mtha’ gñis po ’di dag ma mthoṅ ba kha cig źen par byed ciṅ | kha cig mṅon par
rgyur par byed pa || de dag lhag par źen par byed ciṅ lhag par rgyug par byed pa dag mig
daṅ ldan (3)pas mthoṅ ṅo ||3

mtha’ gñis po ’di dag mthoṅ ba na źen par mi byed rgyur par mi byed la | de dag lhag par źen
par mi byed ciṅ lhag par rgyug par rgyug par mi byed pa yaṅ mig daṅ ldan pas mthoṅ ṅo ||
de dag de ltar mi byed ciṅ de dag de ltar mi sems na | de dag gi (4)lam du mi gdags pa ’di
lta ste ’di ni sdug bsṅal gyi mtha’ yin no ||4

ji ltar chu bur mthoṅ ba daṅ || ji ltar smig rgyu mthoṅ ba ltar ||de bźin ’jig rten lta byed
pa || ’chi bdag rgyal pos mthoṅ mi ’gyur ||5

ji ltar chu bur mthoṅ ba daṅ || ji ltar smig rgyu (5)mthoṅ ba ltar ||de bźin lus la lta byed
pa || ’chi bdag rgyal pos mthoṅ mi ’gyur ||6

gaṅ la byis pa mṅon chags pa || de la mkhas pa chags mi ’gyur ||rgyal po’i śiṅ rta bkra ba ltar
|| lus ’di rtag tu blta bar gyis ||7

gaṅ la byis pa rmoṅs ’gyur ba || (6)de la mkhas pa rmoṅs mi ’gyur ||rgyal po’i śiṅ rta bkra
ba ltar || lus ’di rtag tu blta bar gyis ||8gaṅ du byis pa ñams gyur pa || glaṅ rgan rdzab
tu chud pa bźin ||rgyal po śiṅ rta bkra ba ltar || lus ’di rtag tu blta bar gyis ||9

nad pa lta bur ’jig chos (7)can|| rma byuṅ ba daṅ ’dra ba ste ||gaṅ yaṅ brtan par mi gnas pa
|| lus ’di rtag tu blta bar gyis ||10

