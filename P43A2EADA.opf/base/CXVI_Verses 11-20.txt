gaṅ źig gson la mi dga’ ba || de ni śi na’aṅ mya ṅan med ||brtan pa go ’phaṅ mthoṅ ba de ||
mya ṅan dbus na’aṅ (3)gduṅ mi ’gyur ||1

gaṅ źig gson la mi dga’ ba || de ni śi na’aṅ mya ṅan med ||brtan pa go ’phaṅs mthoṅ ba de ||
gñen ’dun dbus na lam mer ’dug ||2

dge sloṅ dkar po bsgom gyis la || nag po’i chos ni rnam par spoṅs ||khyim nas khyim med soṅ
nas su || (4)spyod yul dben pa gaṅ yin pa ||de la mṅon par dga’ bslab ciṅ || ’dod pa ci yaṅ
med par spaṅs ||3

rtag tu sñiṅ po dag pa daṅ || rtag tu gso sbyoṅ dag pa daṅ ||gtsaṅ ma’i las ni dag pa de’i ||
brtul źugs phun sum tshogs par ’gyur ||4

źiṅ gi skyon (5)ni rtswa yin ltar || skye dgu ’di la ’dod chags skyon ||de bas ’dod chags bral
rnams la || byin na ’bras bu chen por ’gyur ||5

źiṅ gi skyon ni rtswa yin ltar || skye dgu ’di la źe sdaṅ skyon ||de bas źe sdaṅ bral rnams
la || byin na ’bras bu chen por ’gyur ||6

źiṅ gi (6)skyon ni rtswa yin ltar || skye dgu ’di la gti mug skyon ||de bas gti mug bral rnams
la || byin na ’bras bu chen por ’gyur ||7

źiṅ gi skyon ni rtswa yin ltar || skye dgu ’di la ṅa rgyal skyon ||de bas ṅa rgyal bral rnams
la || byin na ’bras bu chen por ’gyur ||8

źiṅ gi (7)skyon ni rtswa yin ltar || skye dgu ’di la chags ba skyon ||de bas chags daṅ bral
rnams la || byin na ’bras bu cen por ’gyur ||9

