|| rgyal bas ched du brjod gsuṅs pa || bdag gis rab tu bśad par bya ||gñid daṅ (2)rmugs pa rnams
sol la || yid la dga’ ba bskyed de ñon ||1

thams cad mkhyen pa skyob pa po || thub pa rjes su thugs brtse ba ||sku yi tha ma ’dzin pa yi
|| bcom ldan ’das kyis ’di skad gsuṅs ||2

kye ma ’du byed rnams mi rtag || skye źiṅ ’jig pa’i (3)chos can yin ||skyes nas ’jig par ’gyur
ba ste || de dag ñe bar źi ba bde ||3

de ltar rab tu ’bar ba la || ci źig dgar yod mgur ci yod ||mun pa’i naṅ źugs gnas pa dag ||
ci phyir sgron ma tshol mi byed ||4

rus pa thi ba’i mdog ’dra ba || bor ba (4)gaṅ yin ’di dag ni ||phyogs daṅ phyogs su rnam ’thor
ba || de mthoṅ ’di la ci źig dga’ ||5

gaṅ gi nub mo kho na nas || mṅal du daṅ por ’jug pa’i mi ||de ni sdod med ’gro ’gyur źiṅ ||
soṅ ba las kyaṅ ldog pa med ||6

sṅa dro skye bo maṅ mthoṅ (5)ba || phyi dro kha cig mthoṅ mi ’gyur ||phyi dro skye bo maṅ mthoṅ
ba || sṅa dro kha cig mthoṅ mi ’gyur ||7

skyes pa bud med maṅ po daṅ || darala bab pa’aṅ ’chi ’gyur na ||de la mi ’di gźon źes te ||
gźon pa’i gdeṅ drod ci źig-yod ||8

kha cig mṅal du ’chi (6)bar ’gyur || de bźin kha cig btsas pa’i sar ||de bźin kha cig gos tsam
na || de bźin kha cig-yoṅs rgyug na ||9

la la rgan daṅ la la gźon || la la dar la bab pa’i mi ||rim gyis rab tu ’gro ’gyur te || ’bras
bu smin pa ltuṅ ba bźin ||10

