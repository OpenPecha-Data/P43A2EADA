|| ji srid ñi ma ma śar ba || de srid srin bu me khyer snaṅ ||ñi ma śar bar gyur pa na || snaṅ
ba med ciṅ sṅon por ’gyur ||1

ji srid de bźin gśegs ma śar || de srid (2)rtog ge pa rnams snaṅ ||’jig rten rdzogs saṅs rgyas
śar ba || rtog can ñan thos bcas mi snaṅ ||2

gces min gces par blos ’dzin ciṅ || gces la gces pa min rtog pa ||log par kun rtog spyod yul
can || des ni gces pa thob mi ’gyur ||3

gces pa (3)min la gces min daṅ || gces la gces par ’du śes pa ||legs par kun rtog spyod yul
can || des ni gces pa ’thob par ’gyur ||4

’di na lta daṅ ñan la mṅon źen pa’i || chiṅs ma gsar daṅ gsar du ’phel ba dag ||’khor bar rgyug
ciṅ ’gro daṅ sdod ’gyur (4)te|| me naṅ lhuṅ ba’i phye ma leb daṅ ’dra ||5

’di la myoṅ ’gyur gźan la myoṅ ’gyur ba’am || ’di na the tshom tha dad ji sñed pa ||de dag tshaṅs
par spyad spyod ’bad pa dag || sems par byed pas rab tu rnam par spoṅ ||6

gaṅ źig sñigs ma yod bźin du || ṅur (5)smrig gos ni gyon byed pa ||dul daṅ des pa med pa de
|| ṅur smrig gyon pa’i ’os ma yin ||7

gaṅ źig sñigs ma rnams spaṅs nas || tshul khrims legs par mñam bźag pa ||dul daṅ ṅes par ldan
pa de || ṅur smrig gyon pa’i ’os yin no ||8g-yo sgyu (6)’juṅs daṅ ldan pa’i mi || kha dog
daṅ ni gzugs ldan pa’am ||yaṅ na smra bar byed tsam gyis || pho mchog yin par mi chud do
||9

gaṅ źig chos gsum de dag rnams || ta la’i mgo bo bźin bcad nas ||blo ldan skyon ni bsal ba de
|| pho mchog yin par (7)brjod par bya ||10

