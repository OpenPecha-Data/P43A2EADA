|| bag yod ’chi med gnas yin te || bag med pa ni ’chi ba’i gnas ||(4)bag yod ’chi bar mi ’gyur
te || bag med pa ni rtag tu ’chi ||1

de yi khyad par de rig pas || mkhas pa rnams ni bag daṅ bcas ||bag yod pa la rab dga’ ba ||
’phags pa’i spyod yul dga’ ba yin ||2

de la rgyun du bsgoms pa daṅ || rtag tu pha rol (5)gnon brtan pa’i ||brtan pas grub pa de bla
med pa || mya ṅan ’das la reg pa yin ||3

gaṅ tshe mkhas pas bag yod pas || bag med bcom pa de yi tshe ||śes rab khaṅ bzaṅs steṅ ’dzegs
nas || mya ṅan med pas gduṅ bcas daṅ ||brtan rnams ri bo’i (6)spo dag las || sa steṅs byis
pa rnams la blta ||4

brtson ’grus daṅ ni bag yod daṅ || yaṅ dag sdom daṅ dul ba yis ||mkhas pas gliṅ du byas nas
ni || chu bo chen po mṅon du zlog ||5

brtson ’grus ldan źiṅ dran daṅ ldan pa daṅ || spyod pa gtsaṅ źiṅ brtags nas (7)byed pa daṅ ||yaṅ
dag sdom daṅ chos kyis ’tsho ba daṅ || bag yod rnams kyi grags pa mṅon par ’phel ||6

lhag pa’i sems la bag bya ste || thub pa’i thub gźi rnams la bslab ||ñer źi rtag tu dran ldan
pa’i || skyoṅ ba mya ṅan med pa yin ||7

dman pa’i (213a1)chos la mi rten ciṅ || bag med pa la bsñen mi bya ||log ṅa ra lta la ’dod med
daṅ || ’jig rten ’phel bar mi bya’o ||8

’jig rten pa yi yaṅ dag lta || chen po su la yod gyur pa ||de ni tshe rabs stoṅ du yaṅ || ṅan
’gror ’gro bar mi ’gyur ro ||9

(2)bag med pa la sbyoṅ byed pa || skye bo byis pa bsam brlag yin ||tshoṅ dpon nor rnams sruṅ
ba ltar || mkhas pa pag daṅ ldan par bya ||10

