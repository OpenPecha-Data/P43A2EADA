skyes pa bud med rnams kyi rigs || brgya daṅ stoṅ phrag maṅ po daṅ ||loṅs spyod legs par bsgrubs
pa yaṅ || ’chi bdag (6)dbaṅ du ’gro bar ’gyur ||1

bsags pa kun gyi mtha’ zad ciṅ || bslaṅ pa’i mtha’ ni ’gyel bar ’gyur ||phrad pa’i mtha’ ni
’bral ba ste || gson pa’i mtha’ ni ’chi ba yin ||2

gson mtha’ ’chi ba yin pas na || sems can thams cad ’chi (7)’gyur źiṅ ||dge sdig ’bras bur ñer
’gro ba’i || ji bźin las kyi rjes su ’braṅ ||3

sdig pa’i las kyis dmyal ba daṅ || bsod nams byas pas bde ’gro ste ||gźan dag gis ni lam bsgoms
pas || zag med mya ṅan ’das par ’gyur ||(210a1)gaṅ yaṅ saṅs raṅ saṅs rgyas || saṅs rgyas
rnams kyi ñan thos kyaṅ ||sku lus ’di ni spoṅ mdzad na || skye bo phal pa smos ci dgos
||)4

gaṅ du gnas kyaṅ ’chi bas mi tshugs pa’i || sa phyogs de ni yod pa ma yin te ||bar (2)snaṅ la
med rgya mtsho’i naṅ na med || ri bo rnams kyi gseb tu źugs na’aṅ min ||5

byuṅ daṅ ’byuṅ bar ’gyur ba ji sñed pa || kun gyis lus ’di btaṅ nas ’gro ba daṅ ||de kun ’jig
par mkhas pas rtogs gyis te || chos la gnas kyis tshaṅs par (3)spyad pa spyod ||6

rga ba mthoṅ źiṅ nad gyis sdug bsṅal daṅ || sems daṅ bral ba’i si ba mthoṅ nas ni ||brtan pas
brtson ra ’dra ba’i khyim spaṅs kyi || ’jig rten phal pas ’dod spaṅ nus re skan ||7

rgyal po’i śiṅ rta śin tu bkra ba’aṅ ’jig || de (4)bźin lus kyaṅ ñe bar rga bar ’gyur ||dam
pa rnams kyi chos ’di dam pa ste || mi mchog gźan rtogs byed ciṅ rga mi ’gyur ||8

rga ba khyod ni blun źiṅ ṅan || khyod ni mi rigs byed pa ste ||yid du ’oṅ ba’i gzugs ’di yaṅ
|| khyod kyis mṅon (5)par bcom par gyur ||9

gaṅ źig lo ni brgyar ’tsho ba || de yaṅ ’chi ba dag ñid kyis khrid ||’di dag rga bar ’gyur ba
’am || yaṅ na na ba’am ’chi bas ’joms ||10

