|| bdag gi bya ba bya ba’i dus g-yo bas || daṅ po kho nar bya ba’i mel tse gyis ||bdag gis (4)daṅ
po de ltar byas na ni || bya ba bya ba’i dus ltar zad ’dod ciṅ ||1

ji ltar ’dod pa de bźin ’byor ’gyur bar || de yi raṅ bźin ṅa yis mthoṅ bas na ||ji srid don
ni phun sum tshogs ’gyur ba || de srid par du mi yis bsgrim par gyis ||2

bsgrim źiṅ brtson par bya ba (5)yis|| bdag ñid gliṅ du ’gyur bar bya ||mgar ba yis ni dbul bźin
du || raṅ gi dri ma sbyaṅ bar gyis ||dri ma sbyaṅs pa skyon mi ’byuṅ || phyi nas skye
daṅ rga mi ’thob ||3

ṅo tsha min la ṅo tsha źiṅ || ṅo tsha ba la ṅo mi tshe ||mi ’jigs pa la ’jigs lta daṅ || ’jigs
(6)la mi ’jigs lta ba yi ||log par lta ba blaṅs pa yis || sems can ṅan ’gror ’gro bar ’gyur
|4

’di na gaṅ sṅon bag med las || phyi nas bag daṅ ldan gyur te ||sprin bral ñi ma zla ba ltar
|| ’jig rten ’di na kun nas gsal ||5

’di na gaṅ sṅon bag med las || (7)phyi nas bag daṅ ldan gyur te ||’jig rten ’di na sred pa las
|| dran pa legs par ’da’ bar ’gyur ||6

gaṅ źig gźon nur rab byuṅ nas || saṅs rgyas bstan la ’jug pa de ||sprin bral ñi ma zla ba ltar
|| ’jig rten ’di na kun nas gsal ||7

gaṅ źig gźon (223b1)nur rab byuṅ nas || saṅs rgyas bstan la ’jug pa de ||’jig rten ’di na sred
pa las || dran pas legs par ’da’ bar ’gyur ||8

gaṅ źig sdig pa’i las byas pa || dge bas ’gebs par byed pa de ||sprin bral ñi ma zla ba ltar
|| ’jig rten ’di na kun nas gsal ||9

(2)gaṅ źig sdig pa’i las byas pa || dge bas ’gebs par byed pa de ||’jig rten ’di na sred pa
las || dran pas legs par ’da’ bar ’gyur ||10

