’jigs pas skrag pa’i ma dag ni || phal cer ri dag nags tshal daṅ ||skyed mos tshal daṅ mchod
gnas daṅ || ljon śiṅ rnams la skyabs su ’gro ||1

skyabs de gtso bo ma yin źiṅ || skyabs de mchog tu gyur pa min ||de la (6)skyabs su soṅ ba yis
|| sdug bsṅal kun la grol mi ’gyur ||2

gaṅ źig saṅs rgyas chos daṅ ni || dge ’dun la ni skyabs soṅ źiṅ ||sdug bsṅal sduṅ bsṅal kun
’byuṅ daṅ || sdug bsṅal yaṅ dag ’das pa daṅ ||3

bde ba mya ṅan ’das ’gro ba’i || ’phags (7)lam yan lag brgyad pa ste ||’phags pa’i bden pa bźi
po dag || gaṅ tshe śes rab kyis mthoṅ ba ||4

de ni skyabs kyi mchog yin źiṅ || de ni skyabs kyi dam pa yin ||de la skyabs su soṅ ba yis ||
sdug bsṅal kun las grol bar ’gyur ||5

mthoṅ bas mthoṅ źiṅ (236a1)mthoṅ bas ma mthoṅ mthoṅ || ma mthoṅ mi mthoṅ mthoṅ bya mthoṅ mi
’gyur ||’dra mthoṅ lhag mthoṅ tha dad dṅos por brjod || ñin mtshan nam yaṅ lhan cig mi gnas
bźin ||6

’dra ba mthoṅ bas mthoṅ mi ’gyur || gal te mthoṅ na ’dra mi mthoṅ ||(2)mthoṅ ’dis ’dra ba mi
mthoṅ ste || ’dra mthoṅ mi yis mthoṅ ba med ||7

mi yis ci ma mthoṅ na ’dra ba mthoṅ || ci źig mthoṅ na ’dra ba mthoṅ mi ’gyur ||ji ltar ’di
na ’dra ba mthoṅ ba dag || gaṅ źig med na ’dra bar mthoṅ daṅ bral ||8

gaṅ tshe ’di yis sdug (3)bsṅal ma mthoṅ ba || de yi tshe na bdag tu mthoṅ bar ’gyur ||ji lta
ji ltar sdug bsṅal rtogs gyur pa || des ni bdag ’di ’dra ba mthoṅ mi ’gyur ||9

