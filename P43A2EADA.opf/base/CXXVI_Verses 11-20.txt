’di na brtson ’grus źan pa daṅ || blo chuṅ śes pa med pa yis ||mdud pa thams cad rab gtubs pa’i
|| mya ṅan ’das pa thob mi ’gyur ||1

khyod kyis gru ’di’i chu phyags daṅ || ’di ni yaṅ bar ’gyur ba ltar ||de bźin (3)źe sdaṅ ’dod
chags spoṅs || de nas mya ṅan ’das pa ’thob ||2

sṅon chad byuṅ ba mi ’byuṅ źiṅ || ma byuṅ ba dag ’byuṅ bar ’gyur ||ma byuṅ ’byuṅ bar mi ’gyur
la || da ltar byuṅ ba’aṅ yod ma yin ||3

blta dka’ mtha’ med der mi mthoṅ || bden pa rab rtogs (4)śes pa daṅ ||sred daṅ dga’ ba med mthoṅ
ba || ’di ’dra ’di ni sdug bsṅal mtha’ ||4

sred pa rnams ni bcad pa daṅ || ’dod chags rab tu spaṅs pa daṅ ||mtsho bskams nas ni mi ’bab
pa || ’di ’dra ’di ni sdug bsṅal mtha’ ||5

lus źig tshor ba bsil (5)bar gyur || ’du śes ’gags śiṅ ’du byed źi ||rnam par śes pa nub gyur
pa || ’di ’dra ’di ni sdug bsṅal mtha’ ||6

lta bas mthoṅ bar gyur tsam daṅ || ñan pas thos par gyur pa tsam ||rtogs par byed pas rtogs
tsam daṅ || rnam par śes pas (6)rnam śes tsam ||’di ’dra ’di ni sdug bsṅal mtha’ || ’di daṅ
ma daṅ gduṅs rab gduṅs ||7

’di ’dra ’di ni sdug bsṅal mtha’ || ma re ma dga’ rab źi daṅ ||kun du ’dod chags bral gyur pa
|| ’di ’dra ’di ni sdug bsṅal mtha’ ||(rten pa yod pas (7)spyod par ’gyur ro ||spyod pa
yod pas gźol bar ’gyur ro ||gźol ba yod pas śin tu ma sbyaṅs bar ’gyur ro ||śin tu ma sbyaṅs
pa yod pas ’gro ba daṅ ’oṅ bar ’gyur ro ||’gro ba daṅ ’oṅ ba yod pas gźan du śi ’pho len
par ’gyur ro ||gźan du śi ’pho (233b1)blaṅs pas ’di ltar gźan du skye ba daṅ | rga ba daṅ
| na ba daṅ | ’chi ba daṅ | mya ṅan daṅ smre sṅags ’don pa daṅ | sdug bsṅal ba daṅ | yid
mi bde ba daṅ | ’khrug pa ’byuṅ źiṅ ’di ltar sdug bsṅal gyi phuṅ po chen po ’ba’ źig po ’di
’byuṅ bar ’gyur ro ||)8

(2)rten pa med pas spyod pa med par ’gyur ro ||spyod pa med pas gźol bar mi ’gyur ro ||gźol
bar ma gyur pas śin tu sbyaṅs par ’gyur ro ||śin tu sbyaṅs pas ’gro ba daṅ ’oṅ bar mi ’gyur
ro ||(’gro ba daṅ ’oṅ ba med pas gźan du ’chi ’pho len pa med (3)par ’gyur ro || gźan du
’chi ’pho len pa med pas ’di ltar gźan du skye ba daṅ || rga ba daṅ | na ba daṅ | ’chi ba
daṅ | mya ṅan daṅ | smre sṅags ’don pa daṅ | sdug bsṅal ba daṅ || yid mi bde ba daṅ | ’khrug
pa rnams ’gag par ’gyur źiṅ | ’di ltar (4)sdug bsṅal gyi phuṅ po chen po ’ba’ źig po ’di
’gag par ’gyur ro ||)9

