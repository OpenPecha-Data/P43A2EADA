|| gaṅ źig brgyan kyaṅ chos spyod dul ba daṅ || źi źiṅ yaṅ dag sdom la tshaṅs par spyod ||’byuṅ
po ku la chad pas mi gcod de || bram ze dge sbyoṅ de yin dge sloṅ de ||1gcer bur spyod
pas ma yin ral pas (2)ma yin rdzab kyis min || kha zas mi za ba yis ma yin thaṅ la ñal ba
’am ||rdul daṅ dri mas ma yin cog pur ’dug la ’bad pa yis || mi rnams dag par mi ’gyur som
ñi rnams las rgal mi ’gyur ||2

dge sbyoṅ bram ze gaṅ yaṅ ruṅ || de dag ñid (3)la chags byed pa ||zag pa zad pa ma thob par
|| bar mdor ni rnam par ñams ||(dge sbyoṅ bram ze gaṅ yaṅ ruṅ || de dag ñid la chags byed
pa ||tshor ba zad pa ma thob par || bar ma dor ni rnam par ñams ||)3

dge sbyoṅ bram ze gaṅ yaṅ ruṅ || de dag ñid la chags byed (4)ciṅ ||byis pa mtha’ gcig la lta
ba || bar ma dor ni rnam par ñams ||(dge sbyoṅ bram ze gaṅ yaṅ ruṅ || de dag ñid la chags
byed pa ||byis pa’i skye bo blo ṅan rnams || bar ma dor ni rnam par ñams ||)4

dge sbyoṅ bram ze gaṅ yaṅ ruṅ || de dag ñid la chags (5)byed pa ||go ’phaṅ dam pa ma thob par
|| bar ma dor ni rnam par ñams ||5

blo ṅan khyod kyi ral pa ci || khyod kyi g-yaṅ gźi gyon pa ci ||khyod naṅ thibs por ’dug bźin
du || phyi rol legs par byi dor byed ||6

blo ṅan khyod kyi ral pa ni || khyod kyi g-yaṅ gźi gyon pa ci ||(6)khyod naṅ dri ma ldan bźin
du || phyi rol legs par byi dor byed ||7

rigs kyis bram zer ’gyur ma yin || ral pas ma yin rus kyis min ||gaṅ źig bden pa’i chos ldan
pa || gtsaṅ ma de yin bram ze yin ||8

rigs kyis bram zer ’gyur ma yin || ral (7)pas ma yin rus kyis min ||gaṅ źig sdig pa che chuṅ
rnams || thams cad spoṅ bar byed pa dag ||sdig pa rnams ni spaṅs phyir de || bram ze yin
źes ṅes par brjod ||9

mgo bo bregs tsam dge sbyoṅ min || oṃ źes zer ba bram ze min ||gaṅ źig (250a1)dge ba’i chos
ldan pa || gtsaṅ ma de yin bram ze de ||10

mgo bo bregs tsam dge sbyoṅ min || oṃ źes zer ba bram ze min ||gaṅ źig sdig pa che chuṅ rnams
|| thams cad spoṅ bar byed pa dag ||sdig pa rnams ni spaṅs phyir de || dge sbyoṅ bram ze
de yin no ||11

