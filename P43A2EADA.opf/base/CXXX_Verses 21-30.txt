’jig rten na ni phar ’dzin bde || de bźin mar yaṅ ’dzin pa bde ||’jig rten dge sbyoṅ ’dzin pa
bde || de bźin bram zer ’dzin pa bde ||1

saṅs (4)rgyas rnams ni ’byuṅ ba bde || de bźin chos rnams bstan pa bde ||dge ’dun rnams ni ’thun
pa bde || ’thun pa rnams kyi dka’ thub bde ||2

tshul khrims ldan pa mthoṅ ba bde || maṅ du thos pa mthoṅ ba bde ||yaṅ srid rnam par grol ba
yi || (5)dgra bcom pa dag mthoṅ ba bde ||3

’jug ṅogs bde ba’i chu kluṅ bde || chos kyis rgyal ba’i skye bo bde ||śes rab thob par gyur
pa bde || ṅa’o ṅa rgyal zad pa bde ||4

’phags pa rnams ni mthoṅ ba bde || dam pa dag daṅ ’grogs pa bde ||byis pa rnams (6)ni ma mthoṅ
na || rtag tu bde ba ñid du ’gyur ||5rnam pa kun du dgra ’dra ba’i || byis daṅ ’grogs pa
sdug bsṅal źiṅ ||byis pa dag daṅ ’grogs byed pa || yun riṅ rjes su ’gyod par ’gyur ||6

skyes bu caṅ śes dkon pa ste || de dag kun du ’byuṅ ma yin ||(7)brtan pa rnams daṅ ’grogs pa
dag || gñen daṅ phrad pa lta bur bde ||gaṅ du brtan pa de skyes pa || de yi rigs kyis bde
ba ’thob ||7

bram ze mya ṅan ’das pa dag || rnam pa kun du bde bar ’jug ||gaṅ źig ’dod pas ma gos śiṅ ||
zag med rab tu rnam (242a1)grol ba ||8

sred pa thams cad gtubs pa daṅ || sñiṅ las rims nad rnam par bsal ||sems kyis źi ba thob pa
rnams || ñe bar źi źiṅ bde bar ’jug ||9

gaṅ źig bde ba yaṅs ’dod ciṅ || bde ba chuṅ du gtor ’dod pa’i ||brtan pas (2)bde chuṅ spaṅ byas
na || bde ba yaṅs pa legs par mthoṅ ||10

