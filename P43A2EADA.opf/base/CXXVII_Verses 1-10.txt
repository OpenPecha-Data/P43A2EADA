|| bdag las gźan pa’i skyon dag ni || phub ma gtor ba ji bźin du ||gźan gyi skyon mthoṅ sla
ba ste || raṅ gi skyon ni mthoṅ bar dka’ ||g-yo can cho lo ’jo ba ltar || (2)raṅ gi de ni
sbed pa daṅ ||1

gźan gyi skyon la lta byed ciṅ || rtag tu ’phyas laṅ ’du śes can ||de yis riṅ du chos mi mthoṅ
|| g-yon phyogs chos ni rab tu ’phel ||2

spyi rdol byed ciṅ ’phrog rlom can || mi gtsaṅ las ldan khwa lta bur ||śin tu ñon moṅs ’tsho
(3)ba can || ṅo tsha med pa’i ’tsho ba sla ||3

rtag tu gtsag ma tshol ba daṅ || thub chod mi byed ’dzem bag can ||’tsho bdag pa lta ba yi ||
ṅo tsha śes pa’i ’tsho ba dka’ ||4

’jig rten mun par gyur ’di ste || de las lhag mthoṅ ldan pa ñuṅ ||rgya las śor ba’i bya lta
bur || (4)mtho ris la dga’ śas tsam źig ||5

byis pa lus kyis bciṅs gyur pa || mun pa’i ’khor gyis bskor ba yin ||’jig rten nor la chags
pa dag || gźan rdzas lta bur lta bar byed ||6

bdag gis skye dgu ’di phyuṅ źiṅ || gźan gyis byas so sñam sems pa ||bden (5)ba min la bden lta
bas || ci yaṅ mthog bar mi ’gyur ro ||de ni ’gas kyaṅ mi mthoṅ źiṅ || zug rṅu mthoṅ bar
mi ’gyur ro ||7

yul sred gaṅ la skye bo chags pa yi || zug rṅu de dag sṅon chad mthoṅ ba dag ||de ni bdag gis
byas sñam mi ’dzin ciṅ || de ni gźan (6)gyis byas sñam mi ’dzin to ||8

skye dgu ’di dag ṅa rgyal ldan || ṅa rgyal la chags ṅa rgyal bciṅs ||rtsod par gyur pa’i lta
ba can || ’khor ba ldog par mi ’gyur ro ||9

thob par gyur pa gaṅ yin daṅ || thob par bya ba gaṅ yin pa ||de dag gñi ga rdul gyis yog ||
(7)rjes su nad pa slob par byed ||10

