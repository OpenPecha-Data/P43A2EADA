|| dge sloṅ (7)bsod sñoms byed pa bdag raṅ tsam || ’graṅs bar byed kyi gźan dag mi gso ba ||rtag
tu ñer źi dran daṅ ldan pa yi || skyob pa de la lha rnams dga’ bar byed ||1

dge sloṅ bsod sñoms byed pa bdag raṅ tsam || ’graṅs par byed kyi gźan dag mi gso ba ||skyob
pa (246a1)de la lha rnams dga’ byed kyi || bkur sti nor daṅ grags ’dod rnams la min ||2

dge sloṅ ’dod pa kun spaṅs śiṅ || mdun na gnas pa’i rdul bsal ba ||bdag med thub pa brten pa
yis || gźan la smra bar bya mi dgos ||3

skye bo ma bsdams (2)tshig gis gnod byed pa || mi bzad rjod pa’i tshig de thos gyur kyaṅ ||dge
sloṅ sdaṅ sems bral la ci mi sñam || g-yul ṅor glaṅ chen mda’ yis bsnun pa bźin ||(skye
bo ma bsdams tshig gis gnod beyada pa || mi bzad rjod pa’i tshig de thos gyur kyaṅ ||dge
sloṅ yid (3)legs bźag la ji mi sñam || g-yul ṅor glaṅ chen mda’ yis bsnun pa bźin ||)4

bzo yis mi ’tsho yaṅ źiṅ bdag la dga’ || dbaṅ po dul źiṅ kun las rnam grol źiṅ ||khyim la ma
chags bag med ’dod sred spaṅs || gcig pu spyod byed de ni dge sloṅ (4)yin ||5

’tsho gtsaṅ sñom las med pa yi || grogs po ’thun pa bsten bya źiṅ ||so sor bgo bśa’ bya ba daṅ
|| spyod yul cho ga mkhas par bya ||spyod yul cho ga mkhas pa yis || sdug bsṅal zad pa
thob par ’gyur ||6

lag pa legs bsdams rkaṅ pa legs bsdams daṅ || tshig rnams legs bsdams dbaṅ po legs (5)bsdams
śiṅ ||gcig pu naṅ du mñam par ’jog la dga’ || chos śes de ni dge sloṅ yin źes gsuṅ ||7

dge sloṅ chos la kun dga’ źiṅ || chos dga’ chos la sems pa daṅ ||chos la rjes su dran pa dag
|| chos las yoṅs su ñams mi ’gyur ||8

dge sloṅ (6)khaṅ stoṅ źugs nas su || naṅ la lta bar byed pa daṅ ||chos rnams legs par mthoṅ
ba dag || lha yi dga’ daṅ ldan par ’gyur ||9

ji lta ji ltar phuṅ po la || skye daṅ ’jig par legs rtogs pa ||de lta de ltar de yis ni || dga’
daṅ mgu ba ñid kyaṅ ’thob ||(7)dge sloṅ dga’ ba maṅ po yis || sdug bsṅal zad pa thob par
’gyur ||10

