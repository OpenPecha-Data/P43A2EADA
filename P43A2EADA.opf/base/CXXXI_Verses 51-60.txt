sems kyi rtags la mkhas pa daṅ || rab tu dben pa’i ro rñed daṅ ||rab draṅ sems pa’i ’grus skyoṅ
can || zaṅ ziṅ (245b1)med pa’i dga’ ba myoṅ ||1

gaṅ źig yid gźuṅs dben dga’ dben gnas pas || rtag tu raṅ gi lus kyis spyod lam daṅ ||smra daṅ
yid ni sruṅ bar byed pa de || mya ṅan spoṅ źiṅ sdug bsṅal ’thob mi ’gyur ||2

ma bsruṅs pa yi sems dag ni || log par (2)lta bas bcom pa daṅ ||gñid daṅ rmugs pas zil non pa
|| bdud kyi dbaṅ du ’gro bar ’gyur ||3

de bas sems ni bsruṅ byas te || yaṅ dag lta bas mdun bdar ciṅ ||yaṅ dag kun rtog spyod yul can
|| yaṅ dag skye daṅ ’jig pa śes ||gñid daṅ (3)rmugs pa zil gnon pa’i || dge sloṅ sdug bsṅal
zad pa ’thob ||4

bag yod sems ni bsruṅ ba daṅ || sems dul yaṅ dag sdom pa bde ||skye dgu sems kyis bslus pa dag
|| gcig tu sems can dmyal bar ’tshed ||5

bag yod sems ni bsruṅ ba (4)daṅ ||sems dul yaṅ dag sdom pa bde || skye dgu sems kyis bslus pa
dag || gcig tu dud ’gro rnams su ’tshed ||6

bag yod sems ni bsruṅ ba daṅ ||sems dul yaṅ dag sdom pa bde ||skye dgu sems kyis bslus pa dag
|| gcig tu yi dgas (5)rnams su ’tshed ||7

bag yod sems ni bsruṅ ba daṅ || sems dul yaṅ dag sdom pa bde ||skye dgu sems ni bsruṅ ba dag
|| gcig tu mi yi naṅ du dga’ ||8

bag yod sems ni bsruṅ ba daṅ || sems dul yaṅ dag sdom pa bde ||skye dgu sems (6)ni bsruṅ ba
dag || gcig tu mtho ris rnams su dga’ ||9

bag yod sems ni bsruṅ ba daṅ || sems dul yaṅ dag sdom pa bde ||skye dgu sems ni bsruṅ ba dag
|| gcig tu mya ṅan ’das pa ’thob ||10

sems kyi tshoms te sum cu rtsa gcig pa’o ||

