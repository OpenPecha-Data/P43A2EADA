lham mkhan gyis ni ko ba dag || yoṅs su sbyaṅs nas lham byed ltar ||’dod pa gaṅ daṅ gaṅ (6)spaṅs
pa || de de bde ba phun sum ldan ||1

gal te bde ba kun ’dod na || ’dod pa thams cad yoṅs su spoṅs ||’dod pa thams cad yoṅs spaṅs
pas || mchog tu bde ba thob par ’gyur ||2

ji srid ’dod pa’i rjes ’braṅ ba || de srid bar du ṅoms mi (7)’gyur ||de las gaṅ dag śes rab
kyis || ldog byed de dag tshim pa thob ||3

’dod pas ṅoms par mi ’gyur bas || śes rab kyis ni ṅoms pa skyid ||śes rab kyis ni ṅoms pa’i
mi || srid pa’i dbaṅ du mi ’gyur ro ||4

’dod la chags pa’i mi gaṅ (211b1)yin|| de dag kye ma chos min dga’ ||chuṅ zad gson por ’dug
pa na || bar chad mthoṅ bar mi ’gyur ro ||5

blo ṅan loṅs spyod kyis bcom pas || pha rol tshol bar mi byed ciṅ ||bsam brlag ’dod la sred
pa yis || bdag daṅ gźan yaṅ phuṅ (2)bar byed ||6

kar śa pa na’i char bab kyaṅ || ’dod pa rnams kyis ṅoms mi ’gyur ||’dod pa mnog chuṅ ñes maṅ
bar || mkhas pa rnams kyis khoṅ du chud ||7

lha yi ’dod pa rnams la yaṅ || lhag par dga’ bar mi ’gyur te ||rdzogs saṅs rgyas (3)daṅ ñan
thos rnams || sred pa zad pas dgyes par ’gyur ||8

gaṅs can daṅ ni mñam pa yi || gser gyi ri bo yod gyur kyaṅ ||nor des gcig kyaṅ mi tshim par
|| rtogs par gyis la legs par spyod ||9

gaṅ dag sdug bsṅal de yi rgyu śes pa || (4)de dag nam yaṅ ’dod la dga’ mi ’gyur ||’jig rten
dag na zug rṅa’i rgyur śes nas || de dag gdul phyir bstan pa slob par byed ||10

’dod pa’i tshoms te gñis pa’o ||

