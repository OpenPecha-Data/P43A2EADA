gaṅ źig ñin daṅ mtshan rnams su || bag yod gzugs sdug spoṅ byed pa ||des ni spaṅ dka’ bdud zas
daṅ || sdig pa’i rtsa ba’aṅ druṅs nas (4)phyuṅ ||1

legs min legs par tshul daṅ ni || sdug min sdug pa’i tshul gyis daṅ ||sdug bsṅal bde ba’i tshul
gyis su || bag med rnams ni mṅon du ’joms ||2

gal te bdag la dga’ byed na || ñes par byed pas bde ba dag ||bde blag kho nar mi ’thob pas ||
(5)’di ni sdug la gźug mi bya ||3

gal te bdag la dga’ byed na || legs par byed pas bde ba dag ||bde blag kho nar thob ’gyur bas
|| ’di ni sdig la gźug mi bya ||4

dper na dgon pa’i groṅ khyer dag || brtan pa’i ’obs kyis bskor ba ltar ||gal te bdag (6)la dga’
byed na || ’di ni bsruṅ bas legs par bsruṅ ||5

gal te bdag la dga’ byed na || thun gsum gaṅ yaṅ ruṅ ba la ||mkhas pas mel tse bya ba yis ||
’di ni sba bas legs par sba ||6

dper na dgon pa’i groṅ khyer dag || phyi naṅ sruṅ bar byed pa ltar ||dal (7)’byor chud ni mi
zos pa || de ltar bdag ni bsruṅ bar bya || sems can dmyal bar skye na yaṅ || dal ’byor thal
bas ’gyod par ’oṅ ||7

phyogs rnams kun du sems kyis yoṅs brtags kyaṅ || bdag las ches sdug ’ga’ yaṅ ma mthoṅ ba ||de
ltar so sor (215a1)gźan la’aṅ raṅ sdug pas || de phyir bdag dgas gźan la gnod mi bya ||8

thams cad la yaṅ srog ’di sdug || thams cad chad pas ’jigs pa na ||raṅ gi ñams las dpag gyis
te || brtseg par mi bya gsad mi bya ||9

rgyaṅ thag bcad par (2)spyugs pa’i mi || riṅ nas ne źo med ’oṅs na ||gñen bśes mdza’ bo lhags
nas su || a la la źes mṅon par dga’ ||10

