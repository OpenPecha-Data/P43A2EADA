zag pa zad pa ma thob na || tshul (6)khrims brtul źugs tsam dag gam ||yaṅ na thos pa maṅ po
’am || dben pa dag tu gnas kyaṅ ruṅ ||tiṅ ’dzin thob par gyur kyaṅ ṅal || gdeṅ drod chod pa’i
dge sloṅ min ||1

phuṅ po la ni bdag zer ba’i || ’jig rten ’di dag gduṅ ba skye ||rdzogs pa’i byaṅ (7)chub bde
ba ni || ’phags pas bstan pa mṅon du bya ||2

ji lta ji ltar bsam byas pa || de lta de ltar gźan du ’gyur ||gźan du ’gyur ba’i ’jig rten ’di
|| srid pa la chags srid la dga’ ||srid la mṅon chags srid la dga’ || srid pa ñid la mṅon
par dga’ ||3

dga’ (247b1)bya gaṅ yin de sdug bsṅal || skyi g-ya’ gaṅ yin de bde bas ||srid pa rab tu spaṅ
ba’i phyir || ’di na tshaṅs par spyod pa ste ||4

dge sbyoṅ bram ze ji sñed pa || srid pas srid las ṅes ’byuṅ zer ||de dag thams cad srid pa las
|| ṅes ’byuṅ min źes brjod par bya ||(dge sbyoṅ (2)bram ze ji sñed pa || srid pas srid
las ṅes ’byuṅ zer ||de dag thams cad srid pa las || rnam grol min źes brjod par bya ||)5

len pa’i rkyen las sdug bsṅal byuṅ || sdug bsṅal las ni len pa byuṅ ||len pa thams cad yoṅs
zad na || sdug bsṅal rab tu ’byuṅ ba med ||6

len pa (3)thams cad na srid pa’i rnam pa ji sñed yod pa de dag thams cad ni mi rtag pa | sdug
bsṅal ba | yoṅs su ’gyur ba’i chos can yin no źes de ltar de dag la yaṅ dge ba’i śes rab
kyis ji lta ba bźin du mthoṅ na | srid pa’i sred pa rab tu spoṅ bar ’gyur źiṅ || srid pa
med pas (4)mṅon par mi dga’ bar ’gyur ro ||7

de ltar mya ṅan las ’das pa’i dge sloṅ skyob pa ni gźan du len pa med ciṅ yaṅ srid med par ’gyur
te | bdud zil gyis non pa daṅ | g-yul las rgyal ba daṅ || srid pa thams cad las rab tu
’das pa ’di lta bu ’di ni sdug bsṅal (5)gyi mtha’ yin no ||8

dge sloṅ dṅos po bcad pa daṅ || ñe bar źi źiṅ sems źi ba ||de ni yaṅ srid med par ’gyur || skye
ba’i ’khor ba rnam par spaṅs ||9dge sloṅ dṅos po bcad pa daṅ || ñe bar źi źiṅ sems źi
ba ||de ni bdud kyi ’chiṅ las grol || skye (6)ba’i ’khor ba rnam par spaṅs ||10

