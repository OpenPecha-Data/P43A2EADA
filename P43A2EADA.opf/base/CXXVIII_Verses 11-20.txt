bdag gis sdig pa byas na ni || de bdag kho na kun ñon moṅs ||bdag gis sdig pa ma byas na ||
bdag ñid kho na rnam par dag ||gźan gyis gźan spyod mi byed kyi || dag daṅ ma dag raṅ raṅ
byed ||1

bdag (4)ñid kyis ni sdig pa dag || byas śiṅ ñe bar bsags pa yis ||bsam brlag mṅon du ’joms par
byed || rdo rjes nor bu ’bigs pa bźin ||2

mig ldan ’gro bar byed pa yis || ñam ṅa’i lam dag ji lta bar ||mkhas pas ’tsho ba’i ’jig rten
’di || sdig pa (5)dag ni yoṅs su spaṅ ||3

nor chen gyis ni grogs ñuṅ daṅ || tshoṅ pas ’jigs bcas lam daṅ ni ||gson par ’dod pas dug lta
bur || mkhas pa sdig can yoṅs su spaṅ ||4

gal te lag mthil rma med na || lag pas dug ni bzuṅ byas kyaṅ ||rma med dug ni mi (6)’dzin ltar
|| ma byas pa la sdig pa med ||5

bdag la mi phan bya ba daṅ || legs pa ma yin bya bar sla ||gaṅ dag phan źiṅ bder ’gyur ba ||
de ni mchog tu bya bar dka’ ||6

dam pas legs pa bya sla yi || dam pas sdig pa bya bar dga’ ||ṅan pas sdig pa bya sla (7)yi||
’phags pas sdig pa bya bar dka’ ||7

ji srid sdig pa ma smin pa || de srid byis pa mṅar bar sems ||gaṅ tshi sdig pa smin gyur pa
|| de tshe de ni tsha bar sems ||8

ji srid sdig pa ma smin pa || de srid sdig pa ruṅ bar lta ||gaṅ tshe sdig pa smin gyur pa ||
de tshe (237a1)sdig pa mthoṅ bar ’gyur ||9

ji srid bzaṅ po ma smin pa || de srid bzaṅ po sdig par mthoṅ ||gaṅ tshe bzaṅ po smin gyur pa
|| de tshe bzaṅ por mthoṅ bar ’gyur ||10

