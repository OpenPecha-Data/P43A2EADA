|| gaṅ dag byas bźin ma byas zer ba daṅ || brdzun du smra ba dmyal bar ’gro bar ’gyur ||mi de
gñis (5)ka ’dra ba pha rol tu || soṅ nas dman pa’i chos daṅ ldan par ’gyur ||1

skyes bu skyes pa’i kha nas ni || tshig ṅan smra bar byed pa yi ||tshig gi sta re skyes gyur
nas || bdag ñid gcod par byed par ’gyur ||2

gaṅ źig smad ’os skye bo stod byed daṅ || bstod (6)’os skye bo rnam par smod byed pa ||de ni
kha yis ’thab khrol kun sogs śiṅ || ’thab khrol can gaṅ des ni bde mi ’thob ||3

gaṅ ’dir cho los raṅ nor ’pham byed pa || ’thab khrol de ni chuṅ zad tsam du zad ||gaṅ źig bde
bar gśegs la yid ’khrug pa || (7)de ’dir ’thab khrol śin tu chen po yin ||4

ṅag yid ’phags pas smad pa’i sdig bsten na || bye ba chu bur can daṅ stoṅ phrag ni ||bźi bcu
gcig tu chu bar rdol pa yi || sems can dmyal ba rnams su ’gro bar ’gyur ||5

sdig pa’i sems kyis ma ñes skyon (217a1)rjod pa || bdag ñid bsad phyir dmyal ba spel bar zad
||stobs ldan ñes med pa dag bzod byed ciṅ || de la sems kyaṅ ’khrug par mi byed do ||6

bsam brlag gaṅ źig sdig can gyi || lta la brten nas ’phags pa ni ||dgra bcom chos kyis (2)’tsho
ba daṅ || bstan pa spoṅ bar byed pa dag ||smig ma ’bru chags lta bur ni || de ni raṅ gi
’bras bus gsod ||7

tshig bzaṅ kho na smra bya yi || sdig pa can dag smra mi bya ||sdig can gduṅ byed smra ba bas
|| tshig bzaṅ smra bar byed pa ruṅ ||8

byis pa sdig can smra (3)byed pa || smra ba’i tshe na ’chiṅ ’gyur la ||gal te smra na gźan spoṅ
ba || de dag ’phags pa mi gsuṅ ṅo ||9

dge sloṅ dag ni bsdams pa daṅ || dal bus smra źiṅ rlom pa med ||gaṅ źig chos ldan don ston pa
|| de ni sñan par smra ba yin ||10

