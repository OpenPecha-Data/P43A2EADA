gal te maṅ po mi śes śiṅ || tshul khrims legs par mñam bźag na ||de śes pa dag ’tsho dag ciṅ
|| sñom las med ces stod par byed ||1

gal te ’chi bdag ñams byed pa’i || zag med rig pa gsum ldan na ||blun pos ci yaṅ (2)mi śes źes
|| bsams nas de la ’phya yaṅ sla ||2

gaṅ zag sdig pa’i chos can la || gal te bza’ daṅ btuṅ ba yi ||rñed pa dag daṅ ldan gyur na ||
de la de dag mchod pa byed ||3

mgo bregs ṅur smrig byis pa yi || bza’ ba daṅ ni btuṅ ba daṅ ||gos daṅ mal cha rñed (3)pa lta||
dgra byed maṅ pa kho nar zad ||4

de ltar bkur sti ’jigs chen gyi || skyon rnams khoṅ du chud byas sa ||’phrigs ñuṅ sems khral
bskyuṅs nas su || dran ldan dge sloṅ kun du rgyus ||5

kham gyi zas kyis sems źir mi ’gyur yaṅ || ’tsho ba ’di phyir mi bza’ mi bya (4)ste||kha zas
kyis ni lus dag gnas ’gyur ba || de ltar rtogs la bsod sñoms dag la rgyus ||6

rigs kyis phyag byas mchod pa gaṅ yin ’di || zug rṅu phra mo dbyuṅ bar dka’ ba ste ||mi yis
bzod dka’ bkur sti gaṅ yin ’di || ’dam daṅ ’dra bar rab tu rtogs (5)par gyis ||7

bkur sti’i tshoms te bcu gsum pa’o ||

