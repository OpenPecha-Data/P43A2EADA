’jig rten ’di na kun rig kun zil gnon || ’di na chos rnams (2)kun gyis ma gos śiṅ ||kun spaṅs
sred zad rab tu rnam grol ba || ñid kyis mṅon mkhyen pa la su yis bstan ||1

de bźin gśegs pa lha mi’i ston pa ste || stobs rnams kun ldan thams cad mkhyen pa ṅa ||byaṅ
chub brñes nas ñid kyis rab ston pa || (3)mtshuṅs med mnam med ṅa la su yis bstan ||2

ṅa ni ’jig rten dgra bcom ste || ’jig rten dag na bla med daṅ ||lha daṅ bcas pa’i ’jig rten
na || bdud rnams zil gnon rgyal ba ṅa ||3

ṅa daṅ ’dra ba med pas na || ṅa la slob dpon su yaṅ med ||’jig rten ’di na (4)gcig pu yis ||
rdzogs pa’i byaṅ chub bla med brñes ||4

gaṅ źig zag pa zad brñes pa || rgyal ba ṅa ’drar śes par gyis ||sdig pa’i chos las ṅa rgyal
bas || de bas ñe ’gro ṅa rgyal ba ||5’jigs rten yul sred rgal ba yi || kun mkhyen saṅs rgyas
mya ṅan ’das ||(5)’jig rten pa la ma bstan par || kun nas ’byuṅ ba mi śes pas ||6

ba ra ṇa ser soṅ nas su || ṅas ni chos kyi rṅa brduṅ źiṅ ||’jig rten sus kyaṅ ma bskor ba’i
|| chos kyi ’khor lo bskor bar byas ||7

dpa’ bo de bźin gśegs pa rnams || ’di na chos kyis (6)’dul bar mdzad ||de dag chos kyis btul
ba la || mkhas pa su yaṅ smod mi byed ||8

brtan gaṅ tiṅ ’dzin la źugs śiṅ || ṅes ’byuṅ źi la dga’ ba daṅ ||sku yi ta ma ’dzin pa yi ||
rdzogs pa’i saṅs rgyas grags ldan pa ||śes rab myur ba de dag la || (7)lha daṅ mi rnams dga’
bar byed ||9

