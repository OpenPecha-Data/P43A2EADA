ji ltar phyag dar phyuṅ po dag || mi gtsaṅ chu ni med ’di las ||pad ma kha bye gtsaṅ ba daṅ
|| dri źim yid ’oṅ rab skyes ltar ||1

de bźin so so skye bo dag || ldoṅs gyur phyag dar phuṅ ’di las ||rdzogs saṅs rgyas (2)kyi ñan
thos dag || śes rab kyis ni gsal ba ’byuṅ ||2ji ltar me tog phuṅ po las || me tog phreṅ
rgyud maṅ byed ltar ||de bźin mir ni skyes pa yis || dge ba phal chen rnams kyaṅ bya ||3ji
ltar dbyar ka ba ku la’i || me tog rab tu rnam ’brul ltar ||de bźin (3)dge sloṅ ’dod chags
daṅ || źe sdaṅ gti mug spaṅ bar gyis ||4

mi yi yid la rnam chags daṅ || me tog bźin du rab bsags pa ||’chi bdag gis ni blaṅs nas ’gro
|| ñal ’gro chu bos bdas pa bźin ||5

mi yi yid la rnam chags dag || me tog (4)bźin du rab bsags pa ||’dod pa rnams kyis mi ṅoms śiṅ
|| ’chi bdag gis ni dbaṅ du byed ||6

mi yi yid la rnam chags dag || me tog bźi du rab bsags pa ||loṅs spyod skye bar mi ’gyur źiṅ
|| ’chi bdag gis ni bdaṅ du byed ||(mi yi yid (5)la rnam chags dag || me tog bźin du rab
bsags pa ||bya ba mthar ni ma phyin par || ’chi bdag gis ni dbaṅ du byed ||)7

lus ’di buṅ ba ’dra bar rtogs byas śiṅ || de bźin chos rnams smig rgyu ’drar śes nas ||bdud
kyi me tog mchog ni ’dir (6)gcod pa || ’chi bdag rgyal pos bltar yaṅ med par ’gro ||8

’jig rten ’di dag buṅ ba ’drar rtogs śiṅ || de bźin chos rnams smig rgyu ’drar śes nas ||bdud
kyi me tog mchog ni ’dir gcod pa || ’chi bdag rgyal pos bltar yaṅ med par ’gro ||9(7)lus
’di dbu ba ’dra bar rtogs byas śiṅ || de bźin chos rnams smig rgyu ’drar śes nas ||bdud kyi
me tog mchog ni ’dir gcod pa || ’chi bdag rgyal pos bltar yaṅ med par ’gro ||10

’jig rten ’di dag bu ba ’drar rtogs śiṅ || de bźin chos rnams (225b1)smig rgyu ’drar śes nas
||bdud kyi me tog mchog ni ’dir gcod pa || ’chi bdag rgyal pos bltar yaṅ med par ’gro ||11

