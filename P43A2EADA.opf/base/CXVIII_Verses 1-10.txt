|| lhar bcas gśin rje’i ’jig rten ’di || sa steṅs las rgyal gaṅ źiṅ lags ||me tog lta bur rab
’dod (4)pa’i|| chos bźi legs par ston mkhas gaṅ ||1

lhar bcas gśin rje’i ’jig rten ’di || sa steṅs las rgyal slob pa yi ||me tog lta bur rab ’dod
pa’i || chos bźi legs par ston mkhas de ||2

nags la las las ni ’jigs skyes phyir || (5)nags tshal gcad kyi śiṅ ma yin ||nags daṅ nags sbyor
chod cig daṅ || dge sbyoṅ mya ṅan ’da’ bar ’gyur ||3

gal te nags sbyor ma bcad na || phra rab kyis kyaṅ mi rnams skye ||ma druṅ nu źo ’dod be’u ltar
|| de yis yid ni rab tu ’chiṅ ||4

lag pas (6)ston ka’i pad ma ltar || bdag la dga’ ba bcad nas su ||rgyal gsuṅs mya ṅan ’das pa’i
phyir || źi ba’i lams ñid bskyed par gyis ||5

ji ltar me tog yid ’oṅ ba || kha dog bzaṅ yaṅ dri med ltar ||de bźin legs par gsuṅs pa’i tshig
|| ’bras bu (7)med par ma byed cig ||6

ji ltar me tog yid ’oṅ ba || kha dog bzaṅ źiṅ dri źim ltr ||de bźin legs par gsuṅs pa’i tshig
|| ’bras bu yod pa ñid du gyis ||7

ji ltar buṅ ba me tog gi || kha dog dri la mi gnod par ||khu ba bźibs nas ’phur ba ltar || de
bźin thub pa groṅ du rgyu ||8

gźan gyi skyon la mi brtag ciṅ || gźan gyi byas daṅ ma byas min ||bdag ñid kyis ni rigs pa daṅ
|| mi (225a1)rigs pa la brtag par bya ||9

