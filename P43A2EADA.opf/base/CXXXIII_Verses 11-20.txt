(2)skye bo phal cher ’dir ’khru ba || chu yis dag par mi ’gyur te ||gaṅ źig sdig pa che chuṅ
rnams || thams cad spoṅ bar byed pa dag ||sdig pa rnams ni spaṅs phyir de || dge sbyoṅ bram
ze de yin no ||1

gaṅ źig sdig chos rab spaṅs śiṅ || rtag tu dran ldan spyod byed pa ||(3)kun sbyor zad pa’i saṅs
rgyas de || ’jig rten dag na bram ze yin ||2

bram ze gaṅ źig sdig pa’i chos spaṅs śiṅ || bdag ñid tshul ’chos med ciṅ rñog med gnas ||rig
byed mthar phyin tshaṅs par spyod pa spyad || dus su smra byed de ni tshaṅs pa smra ||3

gaṅ źig sgyu (4)la mi gnas ṅa rgyal med || gaṅ źig chags med bdag med re ba med ||’khrug bcom
bdag ñid mya ṅan ’das phyogs de || bram ze dge sbyoṅ de yin dge sloṅ de ||4

gaṅ źig ma yi mṅal skyes nas || gal te ’dzin pa daṅ bcas na ||de miṅ bu źes smra bar bstan ||
(5)bram ze yin par ṅa mi smra ||yoṅs su ’dzin med len med de || bram ze yin par ṅas gsuṅs
so ||5

gaṅ źig lus daṅ ṅag daṅ ni || yid kyis ñes byas mi byed ciṅ ||gaṅ źig gnas gsum legs bsdams
te || bram ze yin par ṅas gsuṅs so ||6

gaṅ gi (6)tshig ṅag mi rtsub ciṅ || go byed yid ’oṅ smra ba daṅ ||gaṅ gis ñon moṅs mi skyed
de || bram ze yin par ṅas gsuṅs so ||7

gaṅ źig gsod ’chiṅ gśe ba daṅ || sdaṅ ba’i mi la bzod byed de ||bzod pa’i brtul źugs stobs tshogs
can || bram ze (7)yin par ṅas gsuṅs so ||8

khro ba med ciṅ tshul khrims can || brtul źugs ldan źiṅ sems khral med ||dul źiṅ lus mthar gas
pa de || bram ze yin par ṅas gsuṅs so ||9

gaṅ źig rab byuṅ khyim pa daṅ || de bźin gñis kar mi ’dre źiṅ ||(250b1)’dod chuṅ khyim nas ma
byuṅ de || bram ze yin par ṅas gsuṅs so ||10

