gaṅ phyir glaṅ po’i glaṅ po che || mche ba bzaṅ po’i glaṅ chen daṅ ||sems daṅ sems ni mñam pas
na || de phyir gcig pu nags su dgyes ||1

gaṅ gi yid la gnod med ciṅ || ’byuṅ po kun (7)la brtse ba daṅ ||’byuṅ po rnams la byams byed
pa || de la nams kyaṅ ’khon mi ’byuṅ ||2gaṅ la gnoṅ pa’i sems med ciṅ || ’byuṅ po kun la
brtse ba daṅ ||srog chags kun la byams byed pa || de la nams kyaṅ ’khon mi ’byuṅ ||3gaṅ la
gnod (245a1)pa’i sems med ciṅ || ’byuṅ po rnams la brtse ba daṅ ||sems can kun la byams byed
pa || de la nams kyaṅ ’khon mi ’gyur ||(mdza’ bśes kun daṅ grogs kun daṅ || ’byuṅ po kun
la brtse ba daṅ ||byams pa’i sems (2)ni bsgoms byas na || bde ba śin tu ’phel bar ’gyur
||)4

gal te gaṅ źig srog chags ’ga’ la’aṅ sdaṅ med sems || byams par byed na de yis de ni dge ba
yin ||sems can thams cad la ni yid kyis brtse byas na || bsod nams phal (3)chen ’phags pas
rab tu bsgrub par ’gyur ||5

mi gaṅ dga’ ba’i sems daṅ ni || źum pa med pa’i yod kyis su ||dge ba’i chos la sgom byed pa
|| grub pa daṅ ni bde ba ’thob ||6

yaṅ dag śes pas rnam grol źiṅ || skyo ba ñe bar źi gyur pa ||de (4)yis yid ni źi gyur ciṅ ||
lus daṅ ṅag gi las kyaṅ źi ||7

ji ltar rtse gcig sems kyis no || chos rnams legs par mthoṅ ba ltar ||sil sñan yan lag lṅa pas
kyaṅ || de ltar dga’ bar byed mi ’gyur ||8

gaṅ yid tiṅ ’dzin la dga’ ba || de dag (5)’dod pas rtse mi byed ||gaṅ źig cuṅ zad gduṅ med pa’i
|| skyob pa bde bar la bar ’gyur ||9

gaṅ yid tiṅ ’dzin la dga’ ba || de dag ’dod pas rtse na mi byed ||gaṅ źig cuṅ zad gduṅ med pa’i
|| thub pa kye ma’o dga’ bar ’gyur ||10

gaṅ gi sems ni (6)brag lta bur || rab tu g-yo ba med ’dug pa ||chags pa’i gnas la mi chags te
|| khro ba’i gnas la ’khrug med par ||gaṅ yid de ltar gyur pa de || sdug bsṅal thob par
ga la ’gyur ||11

skur pa mi gdab gnod mi bya || so sor thar pas bsdam par bya ||(7)zas kyi tshod kyaṅ śes par
bya || bas mtha’ dgon par gnas bya źiṅ ||lhag pa’i sems la rnal ’byor bya || ’di ni saṅs
rgyas bstan pa yin ||12

