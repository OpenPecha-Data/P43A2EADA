bsod nams rnam smin bde ba ste || mṅon par bsams pa ’byor bar byed ||myur du źi ba dam pa yi
|| mya ṅan ’das pa thob par ’gyur ||1

(5)bsod nams byed pa rnams la ni || gźan las byuṅ ba’i gnod pa daṅ ||lha daṅ bdud kyi ris rnams
kyis || bar chad bya bar mi nus so ||(gal te sdug bsṅal zad bya’i phyir || ’phags daṅ
śes rab gtoṅ ldan la ||de yis ’bad rtsol byas na ni || lhag (6)mthoṅ gis ni reg par ’gyur
||)2

sems ni rab tu rnam daṅ bas || chos la dga’ byed bde ba ’thob ||’phags pas gsuṅs pa’i chos dag
la || mkhas pa rtag tu dga’ bar byed ||3

gaṅ dag sems ni bstam gtan dga’ || gaṅ źig skye med dga’ ba (7)daṅ ||dran pa ñe bar gźag bźi
daṅ || byaṅ chub yan lag bdun daṅ ||4

rdzu ’phrul rkaṅ pa bźi rnams daṅ || yan lag brgyad lam gaṅ dga’ ba ||de dag chos gos ’chaṅ
ba daṅ || bsod sñoms bde bar za bar byed ||5

de dag ri daṅ nags tshal (241b1)na|| bde bar ’chag par byed pa daṅ ||de dag bde ’thob bde bar
ni || mthoṅ ba’i chos la mya ṅan ’da’ ||’khon daṅ ’jigs pa kun ’das śiṅ || ’jig rten yul
gyi srid las rgal ||6

chos thos pa daṅ mthoṅ ba daṅ || dben par dga’ ba bde (2)ba ste||’jig rten srog chags ’byuṅ
po la || ’tshe med yaṅ dag sdom ba bde ||7

’dod pa rnams las rab ’das śiṅ || ’jig rten ’dod chags bral ba bde ||ṅa’o sñam pa’i ṅa rgyal
dag || btul ba de dag mchog tu bde ||8

rgas khar tshul khrims (3)ldan pa bde || dad la rab tu gnas pa bde ||don ldan tshig la dga’
ba bde || sdig pa mi byed pa dag bde ||9

