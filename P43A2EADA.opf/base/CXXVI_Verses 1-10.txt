|| rus sbal raṅ gi khog par yan lag ltar || dge sloṅ yid kyi rnam rtog naṅ bsdus nas ||rten
pa med ciṅ gźan la ’tshe med par || mya ṅan ’das la su yaṅ smod mi byed ||1

bzod pa (4)dka’ thub mchog ste bzod pa ni || mya ṅan ’das pa mchog ces saṅs rgyas gsuṅ ||rab
tu byuṅ ba gźan la ’tshe ba daṅ || gźan la gnod pas dge sbyoṅ ma yin no ||2

tshig rdub ci yaṅ smra mi bya || smras na slar yaṅ smra bar byed ||’thab gcugs tshig gis (5)sdug
bsṅal źiṅ || de la phyir yaṅ chad pas gcod ||3

gal te bdag gis phar byas na || ’khar ba’i snod la brduṅs pa bźin ||’khor bar skye daṅ rga ba
dag | yun riṅ ñams su myoṅ bar ’gyur ||4

bdag gis phar nim byas daṅ || ’khar ba’i snod la ma (6)brduṅs ltar ||’di ltar ’thab mo mi ’byuṅ
źiṅ || mya ṅan ’das pa thob par ’gyur ||5

nad med rñed pa’i dam pa ste || chog śes pa ni nor gyi dbyig ||yid gtsugs bśes pa’i mchog yin
te || mya ṅan ’das ba bde ba’i phul ||6

’du byed sdug bsṅal ma (7)ruṅs pa || nad kyi naṅ na bkres mi bzad ||de ltar ji bźin śes na ni
|| mya ṅan ’das pa mchog tu ’gyur ||7

bde ’gror ’gro ba ñuṅ zad de || ṅan ’gror ’gro ba bsam yas śig ||de lta’i ñes dmigs rtogs gyur
na || myur du mya ṅan ’das pa ’thob ||8

bde (233a1)’gror ’gro ba rgyu daṅ bcas || ṅan ’gror ’gro ba rgyu daṅ ldan ||mya ṅan ’das ’gro
rgyu can te || de dag thams cad rgyu daṅ bcas ||9

nags tshal mchog tu ri dgas ’gro || mkha’ la bya rnams ’gro bar byed ||chos la rnam par bsgoms
’gro ste || (2)dgra bcom mya ṅan ’das par ’gro ||10

