ji tsam maṅ du smra byed la || de dag dam chos ’dzin ma yin ||gaṅ dag ’di na thos ñuṅ yaṅ ||
lus kyis chos dag mṅon sum byas ||gaṅ dag chos la bag byed pa || de (2)dag dam chos ’dzin
pa yin ||1

gal te rigs bcas maṅ du smras kyaṅ ni || bag med mi dag de ltar byed mi ’gyur ||dper na phyug
rdziṅ gźan gyi phyugs bgraṅs ltar || de dag dge sbyoṅ skal ba thob ma yin ||2

gal te rigs bcas ñuṅ du smra byed kyaṅ || chos kyi rjes (3)su chos la spyod pa daṅ ||’dod chags
źe sdaṅ gti mug spoṅ byed pa || de dag dge sbyoṅ skal ba thob pa yin ||3

bag yod bsṅags brjod byed ciṅ || rtag tu bag med la smod pas ||bag yod mchod sbyin brgya pa
yaṅ || lha rnams naṅ na gtso bor gyur ||4

bya ba (4)byas ruṅ ma byas ruṅ || mkhas pa bag yod bsṅags pa brjod ||bag daṅ chas pa’i mkhas
pa yis || don gñis rab tu len par byed ||5

tshe ’di’i don ni gaṅ yin daṅ || phyi ma’i don ni gaṅ yin pa ||de dag brtan pas rtogs pas na
|| mkhas pa źes ni (5)brjod pa yin ||6

dge sloṅ bag yod la dga’ źiṅ || bag med pa la ’jigs lta bas ||bdag ñid ṅan ’gro las ’drel te
|| ’dam rdzab las ni glaṅ chen bźin ||7

dge sloṅ bag yod la dga’ źiṅ || bag med pa la ’jigs lta bas ||sdig pa’i chos rnams (6)sprug
par byed || rluṅ gis ljon śiṅ lo ma bźin ||8

dge sloṅ bag yod la dga’ źiṅ || bag med pa la ’jigs lta bas ||kun tu sbyor ba phra sbom dag
|| me yis bsregs pa bźin du ’gro ||9

dge sloṅ bag yod la dga’ źiṅ || bag med pa la ’jigs (7)lta bas ||kun tu sbyor ba kun zad pa
|| rim gyis ñams su myoṅ bar ’gyur ||10

