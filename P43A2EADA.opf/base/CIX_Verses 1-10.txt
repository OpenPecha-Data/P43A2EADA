|| (7)chos gcig las ni rab ’das śiṅ || ’jig rten pha rol bcom pa yi ||lus can brdzun du smra
ba yis || sdig pa mi bya ci yaṅ med ||1

lcags sgoṅ me lce ’bar ’dra ba || zos par gyur pa ches sla yi ||tshul ’chal legs par mi sdom
pas || yul ’khor bsod (217b1)sñoms za mi ruṅ ||2

khyod ni sdug bsṅal gyis ’jigs śiṅ || khyod la sdug bsṅal mi sdug na ||mṅon sum dag gam lkog
tu’aṅ ruṅ || sdig pa can gyi las mi bya ||3

gal te sdig pa’i las byas sam || byed kyaṅ ruṅ ste khyod kyis ni ||kog ces laṅs (2)te bros byas
kyaṅ || sdug bsṅal las ni thar mi ’gyur ||4

gaṅ du gnas na las kyis mi tshugs pa’i || sa phyogs de ni yod pa ma yin te ||bar snaṅ la med
rgya mtsho’i naṅ na med || ri bo rnams kyi gseb tu źugs kyaṅ min ||5

pha rol po la brtags nas gaṅ || (3)sdig pa can gyi las mthoṅ ba ||de dag bdag gis mi bya ste
|| sdig byas las ni rjes su ’braṅ ||6

las gaṅ śin tu mi bzad daṅ || zol byed gźal blugs ’chos pa daṅ ||mi la ’tshe bar byed pa daṅ
|| gźan la byed du ’jug pa yi ||las de mi yi rjes (4)’braṅ bas || de yis g-yaṅ sar ltuṅ bar
byed ||7

mi yis dge ba’am sdig pa yi || las ni gaṅ daṅ gaṅ byas pa’i ||las rnams chud zar mi ’gyur te
|| de lta de ltar ’bras bur ’gyur ||8

de yi tshogs pa ji srid par || de srid ’di ni rduṅ bar byed ||de la gźan (5)dag rduṅ byed ||
rduṅ byed de ni brtags par ’gyur ||9

’di ni bdag rjes mi ’braṅ źes || byis pas ma brtags byas pa yi ||sdig pa’i las kyis ’gro ba
dag || pha rol tu ni śes par ’gyur ||10

