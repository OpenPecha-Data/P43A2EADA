|| kun rtog las ni ’dod skyes pas || ’dod pa’i rtsa bar śes gyis te ||khyod ni kun rtog ma byed
daṅ || des na khyod la ’byuṅ mi ’gyur ||1

’dod pa rnams las mya ṅan skyes || ’dod pa rnams las ’jigs pa ’byuṅ ||(7)’dod pa dag ni rnam
spaṅs na || mya ṅan med ciṅ ’jigs pa med ||2

dga’ ba rnams las mya ṅan skyes || dga’ ba rnams las ’jigs pa ’byuṅ ||dga’ ba dag ni rnam spaṅs
na || mya ṅan med ciṅ ’jigs pa med ||3

’dod dga’i rnam smin sdug (211a1)bsṅal te || daṅ po mṅar la ’bras bu tsha ||me sgron lag nas
ma bor ba || mjug tu byis pa sreg byed bźin ||4

nor bu’i rna cha bu daṅ bu mo la || yoṅs su chags sems gaṅ yin la ltos na ||lcags śiṅ gres ma
las byas chiṅ ma gaṅ || (2)de dag dam po min źes ’phags pa gsuṅ ||5

’dod pa’i chiṅ ma gaṅ yin de lhod kyaṅ || rab tu dgrol bar dka’ źes ’phags pa gsuṅ ||brtan rnams
’dod pa’i bde la mi lta bar || de dag gtubs nas myur du ’gro bar byed ||6

’jig rten sna tshogs (3)gaṅ de ’dod min gyi || skyes bu’i kun rtog ’dod chags ’dod pa yin ||’jig
rten sna tshogs de bźin gnas kyaṅ ni || ’on kyaṅ brten rnams ’di la ’dun pa ’dul ||7

mi rnams la ni rtag pa’i ’dod pa med || ’dod can gaṅ la chags demi rtag pas ||(4)yaṅ srid med
phyir sems kyis rab spoṅs la || ’chi ba’i gnas mi ’gyur bar byos śes gsuṅs ||8

’dun pa skyes śiṅ zad par mi byed dam || sems la skyon med pa daṅ dran pa daṅ ||’dod pa rnams
la so sor ma chags gaṅ || de ni goṅ du ’pho (5)pa yin źes gsuṅs ||9

mgar ba yis ni dṅul bźin du || blo gros ldan pas rim pa bźin ||skad cig skad cig cuṅ zad tsam
|| raṅ gi dri ma bsal bar bya ||10

