|| saṅs rgyas kyis ni bstan (222a1)pa bźin || gaṅ gi dbugs dbyuṅ rdub dran pa ||yoṅs su rdzogs
par legs bsgoms pas || rim gyis yoṅs su byaṅ gyur te ||sprin bral ñi ma zla ba ltar ||
’jig rten ’di na kun nas gsal ||1

’greṅ daṅ ’dug daṅ de bźin ñal ba daṅ || lus (2)daṅ de bźin sems ni ’jog byed ciṅ ||dge sloṅ
dran pa de legs ’jon pa na || sṅa phyi’i khyad par rnams ni ’thob par ’gyur ||sṅa phyi’i
khyad par rnams ni thob gyur na || ’chi bdag rgyal pos bltar yaṅ med par ’gro ||

lus rtogs dran pa ne bar bźag nas su || (3)reg pa’i skye mched drug ni bsdams byas te ||gaṅ
źig rtag tu mñam par ’jog byed pa || de bdag ñid kyis mya ṅan ’das pa rtogs ||2

gaṅ źig rtag tu rnam pa thams cad du || lus rtogs dran pa ñe bar ’jog byed pa ||bdag ñid med
ciṅ bdag gir ’dzin pa med || (4)bdag tu mi ’gyur bdag gir ’dzin mi ’gyur ||de ltar dge sloṅ
mñam ’jog myur du ni || yul la sred pa dag las rgal bar ’gyur ||3

gaṅ źig dran daṅ śes bźin mñam ’jog daṅ || dga’ daṅ rab tu daṅ bas dus dus su ||chos ’di la
spyod mel tse byed pa de || (5)skye rga rnams las rgal bar ’gyur źes gsuṅ ||4

de ltar rtag tu mel tse byed sten ciṅ || dge sloṅ mkhas pa dran ldan brtson pa yis ||skye ba
ku du sbyor ba spaṅs nas su || des ni ’di la mya ṅan ’das pa ’thob ||5

gñid log de dag sad par byed pa yi || mel tse bdag (6)las khyod ñon cig ||ñal bas mel tse byed
sla ste || mel tse byed la ’jigs pa med ||6

mel tse byed par brtson pa daṅ || ñin mtshan rjes su slob byed ciṅ ||’chi ba med la lhag mos
pa’i || zag pa rnams ni zad par ’gyur ||7

gaṅ źig ñin daṅ mtshan rnams su || saṅs (7)rgyas rjes su dran byed ciṅ ||gaṅ dag saṅs rgyas
skyabs soṅ ba || de dag mi yi rñed pa yin ||8

gaṅ źig ñin daṅ mtshan rnams su || chos rnams rjes su dran byed ciṅ ||gaṅ dag chos la skyabs
soṅ ba || de dag mi yi rñed pa yin ||9

