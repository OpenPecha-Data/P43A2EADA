lta ba rnam par dag byed pa || lam ’di ma gtogs gźan med pas ||tiṅ ṅe ’dzin la rab gnas te ||
bdud kyi ’chiṅ ba spaṅ bar gyis ||1

’di ni draṅ lam ’di ni pha rol gnon || mtsho la dad pa’i (2)sraṅ ltar bgrod pa gcig ||śākya
thub pas mñam bźag gaṅ rtogs nas || tshogs la yaṅ daṅ yaṅ du bśad pa ’di ||2

skye śi’i mtha’ rtogs phan mdzad thugs brtse bas || bgrod pa gcis lam rab tu bstan mdzad pa’i
||lam ’dis chu bo rnams las sṅon rgal (3)źiṅ || de bźin rgal bar ’gyur źiṅ rgal bar mdzad
||3

śin tu mthar thug gdul bya dag bya daṅ || ’khor ba’i skye śi zad par bya ba daṅ ||khams rnams
du ma so sor rtogs bya’i phyir || spyan daṅ ldan pas lam ’di rab tu bstan ||4

ji ltar chu kluṅ gaṅ ga’i chu (4)rgyun źugs || rgya mtsho’i naṅ du ’bab par ’gyur ba ltar ||de
bźin śes rab yaṅs pas bstan pa’i lam || ’di ni ’chi med thob par bya phyir ’jug ||5

gaṅ źig ’byuṅ po kun la thugs brtse bas || sṅon chad ma thos chos kyi ’khor lo bskor ||skyob
pa lha daṅ mi (5)rnams ’dul mdzad pa || srid pa’i mthar phyin de la phyag ’tshal lo ||6

rnam rtog dge ba gsum ni brtag bya źiṅ || dge ba ma yin gsum yaṅ rnam par spaṅs ||kun nas rdul
laṅs char gyis mnan pa ltar || de nas rtog daṅ dpyod bźi bar bya ||7

de nas sems la (6)rnam rtog ñer źi nas || bla med byaṅ chub bde la reg par ’gyur ||tiṅ ’dzin
gsum po rnams la yid gtad ciṅ || bden pa las skyes tshad med bsgom par bya ||dran ldan mkhas
pas mdud pa źi bya źiṅ || gsum po rnams kyis gnas gsum rab tu dral ||8

śes (7)rab mtshon daṅ brtson ’grus stobs daṅ ldan || dran ldan mñam bźag tiṅ ’dzin la dga’ bas
||’jig rten skye daṅ ’jig par rtogs nas ni || kun las rab tu rnam grol de rig-yin ||’jig
rten mtha’ ma legs par rtogs gyur nas || ’jig rten mthar son pha (220b1)rol phyin źes brjod
||9

gaṅ gis źi ba ’phags lam yan lag brgyad || lam draṅ bsgoms pa des ni bdud rtsi rñed ||de ltar
spyod pas bde ’dod bde ba ’thob || sñan pa ’thob ciṅ grags pa ’phel bar ’gyur ||10

lam gyi tshoms te bcu gñis pa’o |||| (2)ched du brjod pa’i tshoms | bam po gñis pa ||

