|| legs par gsuṅs la bslab bya źiṅ || dge sbyoṅ la ni bsñen bkur daṅ ||dben pa daṅ ni stan gcig
daṅ || sems ni ñe bar źi bar bya ||1

(4)stan gcig mal stan gcig pa daṅ || gcig pu sñom las med spyod ciṅ ||gcig pu nags tshal gnas
pa daṅ || gcig pus bdag ñid gdul bar bya ||2

gaṅ źig stoṅ phrag stoṅ dag gi || mi yi g-yul las rgyal ba bas ||gaṅ źig bdag las (5)rgyal byed
pa || de ni mi yi g-yul las rgyal ||3

rtag tu sdom pa spyod pa yi || mi yis bdag brtul gcig pu yis ||bdag ñid las rgyal mchog yin
gyi || skye dgu gźan lta phal par zad ||4

śes rab kyis gnas dge sloṅ gis || rgyal bar byas la (6)bdud daṅ ni.i ||tshaṅs par bcas pas pham
mi nus || lha yis ma yin dri zas min ||5

bdag ñid daṅ por rigs par gnas byas nas || phyi nas gźan dag bdag bźin gdul bar bya ||bdag ñid
daṅ por rigs par gnas byas nas || phyi dus ’dul tshe (7)mkhas pa ñon mi moṅs ||6

bdag la ji ltar byas pa bźin || gźan dag la yaṅ de ltar bya ||bdag ñid dul źiṅ źi ba yis ||
gźan dag bde bar gdul bar bya ||7

bdag la ji ltar byas pa bźin || gźan dag la yaṅ de ltar bya ||kye ma bdag raṅ (229b1)legs dul
ba || bdag ñid dul bas dga’ bar ’gyur ||8

bdag gi don phyir gźan don ni || maṅ po dag kyaṅ gtaṅ bar bya ||bdag don ched cher śes gyur
na || raṅ gi don gyi mchog tu ’gyur ||9

