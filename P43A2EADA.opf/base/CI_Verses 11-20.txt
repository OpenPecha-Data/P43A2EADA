(7)dper ’bras bu smin pa rnams || ltuṅ bas rtag tu ’jigs pa ltar ||de bźin skyes par gyur pa’i
mi || rtag tu ’chi bas ’jigs par ’gyur ||1

dper na rdza ma’i mkhan po yis || ’jim pa las ni snod byas pa ||thams cad tha mar ’jig pa ltar
|| (209b1)mi rnams srog kyaṅ de bźin no ||2

dper na thags ni brkyaṅ ba la || spun ni gaṅ daṅ gaṅ bcug pa’i ||spun gyis rtiṅ la gtug pa ltar
|| mi rnams srog kyaṅ de bźin no ||3

dper na ṅes par bsad pa dag || gom pa gaṅ daṅ gaṅ bor bas ||gsad (2)sa’i druṅ du bsñen pa ltar
|| mi rnams srog kyaṅ de bźin no ||4

chu kluṅ drag tu ’bab pa’i rgyun || ldog pa med pa ji lta bar ||de bźin mi yi tshe ’gro ba ||
slar ni ldog par ’gyur ba med ||5

dga’ ba ñid daṅ thuṅ ba daṅ || de yaṅ sdug bsṅal ldan pa dag ||(3)myur ba kho nar ’jig ’gyur
te || chu la dbyug gus bris pa bźin ||6

dper na phyugs rdzi dbyug thogs kyis || phyugs rnams gnas su phyin byed ltar ||de bźin nad daṅ
rga ba yis || mi rnams ’chi bdag druṅ du skyel ||7

chu bran gyi ni chu lta bur || ñin daṅ (4)mtshan mo ’das pa yis ||mi rnams tshe yaṅ zad ’gyur
źiṅ || srog kyaṅ ñe bar ’jig par ’gyur ||8

mel tse byed la mtshan mo riṅ || lam gyis dub la rgyaṅ grags riṅ ||dam chos rnam par mi śes
pa’i || byis pa rnams la ’khor ba riṅ ||9

bdag (5)la bu yod de bźin du || nor yod ces pas byis pa brlag ||phyi rol naṅ na bdag med na
|| su yi bu yin ci źig nor ||10

