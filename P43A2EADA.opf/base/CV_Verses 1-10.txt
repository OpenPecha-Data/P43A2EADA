|| sdug pa (5)rnams las mya ṅan skye || sdug pa rnams las ’jigs pa skye ||sdug pa dag ni rnam
spaṅs na || mya ṅan med ciṅ ’jigs pa med ||1

sdug gu ma las mya ṅan skye || sdug las sdug bsṅal sdug las ’jigs ||sdug gu ma dag gźan gyur
na || yi mug ’gyur ba thob (6)par byed ||2

’jig rten sdug bsṅal rnam pa du ma daṅ || mya ṅan smre sṅags ’don pa ji sñed pa ||de dag sdug
pa dag las rten te ’byuṅ || sdug pa spaṅs na de dag yod mi ’gyur ||3

gaṅ phyir ’jig rten ’ga’ na’aṅ sdug med pa || gaṅ yin de dag bde źiṅ mya ṅan (7)med||de bas
gduṅ med rdul bral don gñer bas || nam yaṅ sdug par byed pa mi bya’o ||4

sdug pa ma mthoṅ sdug bsṅal la || mi sdug mthoṅ na’aṅ de bźin pas ||nam yaṅ sdug daṅ phrad mi
bya || mi sdug daṅ yaṅ phrad mi bya ||5

sdug pa daṅ ni bye bral daṅ || mi sdug (214b1)ba daṅ phrad pa yis ||gaṅ gis mi dag rgas byed
pa’i || mya ṅan mi bzad skye bar ’gyur ||6

sdug pa śi bar gyur pa na || gñen ’dun mdza’ bśes maṅ po dag ||yun riṅ dus su mya ṅan daṅ ||
sdug daṅ bral bas sdug bsṅal ’gyur ||7

gaṅ la sdug daṅ sdug min med || (2)de la mdud pa yod min pas ||de ltas sdug ñin sdig can la
|| sdug par byed pa mi bya’o ||8

sdug la bltas te don btaṅ nas || bde sbyor rnams la mi ’jug ciṅ ||bdag ñid mi bde’i sbyor ldan
dag || bde sbyoṅ don ldan rnams la smon ||9

gzugs sdug bde bas (3)bsdams pa dag || lha mi so so’i ris dag tu ||sdig pa byed ciṅ yoṅs ñams
nas || rga daṅ ’chi ba’i dbaṅ du ’gro ||10

