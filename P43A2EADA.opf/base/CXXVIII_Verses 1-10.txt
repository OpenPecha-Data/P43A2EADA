|| sdig pa thams cad mi bya ste || dge ba phun sum tshogs par bya ||raṅ gi sems ni yoṅs su gdul
|| ’di ni saṅs rgyas bstan pa yin ||1

sbyin pas bsod nams rab tu ’phel || (5)legs bsdams dgra sogs mi ’gyur ro ||dge daṅ ldan pas
sdig pa spoṅ || ñon moṅs zad pas mya ṅan ’da’ ||2

mkhas daṅ ’dre daṅ byis pa’i skye bo daṅ || lhan cig spyod daṅ gcig pu gnas kyaṅ ruṅ ||ṅaṅ pas
chu la ’o ma ’thuṅ ba ltar || mkhas pas sdig (6)ba can rnams rab tu spaṅ ||3

’jig rten ñes dmigs mthoṅ ba daṅ || ’gog par ’gyur ba’i chos mthoṅ bas ||’phags pa sdig la dga’
mi byed || sdig can dge la dga’ mi ’gyur ||4

legs par ñer źi’i ro daṅ ni || rab tu dben pa’i ro śes pa ||rims (7)nad med ciṅ sdig med la
|| chos la dga’ ba’i ro dag ’thuṅ ||5

sems kyi zag pa med pa daṅ || sems ni ’chiṅ bas ma bcom la ||dge daṅ sdig pa rab spaṅs pa ||
ṅan ’gro rnams kyis ’jigs pa med ||6

gnas min zlog daṅ legs smra daṅ || ñes dmigs (236b1)ston par byed pa daṅ ||mkhas pas tshar gcod
smra byed pa || de lta’i skye dgu bsten par bya ||de lta bu dag bsten byas na || sdig
par mi ’gyur legs par ’gyur ||7

ñe bar źi źiṅ rab źi la || dal bus smra źiṅ kheṅs med pa ||sdig pa’i chos rnams sprug byed de
|| rluṅ gis (2)ljon śiṅ lo ma bźin ||8

gaṅ źiṅ skyes bu dag ciṅ ñon moṅs med || rab tu sdaṅ med mi la khro byed pa’i ||byis pa de la
sdig pa phyir ’gog ste || rdzi rdzogs su ni rdul rnams gtor ba bźin ||9

dge ba byed pas dge ba daṅ || sdig pa byed pas sdig pa ste ||mi yis (3)gaṅ daṅ gaṅ byas pa ||
de de raṅ gis mthoṅ bar ’gyur ||10

