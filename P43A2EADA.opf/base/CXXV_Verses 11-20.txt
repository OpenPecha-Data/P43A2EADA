ji ltar grogs (232a1)po bsten pa daṅ || ji ltar ñe.e bar bsten byas pa ||bstan bya de ni ci
’dra bar || riṅ po mi thogs de ’drar ’gyur ||1

de bas ’bras bu’i snod bźin du || bdag gis bsten pa śes pa yis ||dam pa ma yin mi bstan ciṅ
|| mkhas pas dam pa (2)bsten byas la ||dge sloṅ de’i lam rjes ’braṅ na || sdug bsṅal zad pa
thob par ’gyur ||2

byis pas ji srid gson par du || gal te mkhas pa bsten byas kyaṅ ||de yis chos śes mi ’gyur te
|| gzar bus tshod ma’i ro bźin no ||3

śes rab ldan pas yud (3)tsam źig || mkhas pa ñe bar bsten pas kyaṅ ||de yis chos rnams śes ’gyur
te || lce yis tshod ma’i ro bźin no ||4

byis pas ji srid gson bar du || gal te mkhas pa bsten byas kyaṅ ||de la mig ni med pa’i phyir
|| chos rnams śes par mi ’gyur ro ||5

(4)śes rab ldan pas yud tsam źig || mkhas pa ñe bar bsten pas kyaṅ ||de la mig ni yod pa’i phyir
|| chos rnams rab tu śes par ’gyur ||6

byis pas ji srid gson bar du || gal te mkhas pa bsten byas kyaṅ ||rdzogs saṅs rgyas kyis bstan
pa yi || chos (5)rnams de yis śes mi ’gyur ||7

śes rab ldan pas yud tsam źig || mkhas pa ñe bar bsten pas kyaṅ ||rdzogs saṅs gyas kyis bstan
pa yi || chos rnams de yis śes par ’gyur ||8

don ldan tshig ni gcig gis kyaṅ || mkhas pa yi ni bya ba byed ||saṅs (6)rgyas kun gyi gsuṅ gis
kyaṅ || byis pa’i bya ba byed mi ’gyur ||9

blo daṅ ldan pa tshig gcig gis || tshig brgya dag ni śes par ’gyur ||byis pa la ni tshig stoṅ
gis || tshig gcig śes par mi ’gyur ro ||10

