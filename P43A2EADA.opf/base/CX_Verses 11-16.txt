dad pa’i lam rgyags bskur bar || bsod nams chom pos dprog mi nus ||chom krun ’phrog par byed
pa bzlog || dge sbyoṅ rnams kyis blaṅs nas dga’ ||mkhas pa dge sbyoṅ ’oṅs pa la || mṅon par
dga’ bar byed ’gyur źiṅ ||1

skyes (4)po rnams ni ci rigs par || dad pa ji bźin sbyin byed cig ||gźan gyi zas daṅ skom de
la || gaṅ źig-yid ni mi bde ba ||des ni ñin daṅ mtshan rnams su || tiṅ ’dzin thob par mi
’gyur ro ||2

gaṅ gis ta la’i mgo bcad ltar || de ’dra kun du gcod byed pa ||(5)des ni ñin daṅ mtshan rnams
su || tiṅ ṅe ’dzin dag thob par ’gyur ||3

khron pa skam po ji lta bar || dad pa med pa bsten mi bya ||ji ste de la yoṅs bskos kyaṅ ||
’dam chu dri ṅa ’byuṅ bar ’gyur ||4

chu maṅ rnam par dad pa daṅ || bsil bar gyur ciṅ rñog med pa’i ||(6)mtsho la chu ’doṅ ji lta
bar || śes rab can gyis dad ldan bsten ||5

chags sam ma chags kyaṅ ruṅ ste || de yis thub sku mi ṅes pas ||ma dad pa dag spaṅ bar bya ||
dad pa rnams ni ñe bar bsten ||6

dad pa’i tshoms te bcu pa’o ||

|| sdom (7)la |

mi rtag ’dod daṅ sred pa daṅ || bag yod de bźin dga’ ba daṅ ||tshul khrims legs spyod tshig
dag daṅ || las daṅ dad pa de dag bcu ||

