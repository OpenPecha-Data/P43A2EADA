|| bsṅags par ’gyur daṅ nor ’thob daṅ || pha rol bde ’gror dga’ ’gyur ba’i ||bde (7)pa gsum
po don gñer ba’i || mkhas pas tshul khrims bsruṅ bar bya ||1

’phags daṅ mthoṅ ba phun tshogs daṅ || ’jig rten źi ba rten ’gyur ba’i ||gnas gźan ’di dag mthoṅ
ba yis || mkhas pas tshul khrims bsruṅ bar bya ||2

lus la yoṅs su (215b1)gduṅ med par || tshul khrims kyis ni bde ba ’thob ||mtshan mo bde bar
ñal ba daṅ || sad pa na yaṅ dga’ bar ’gyur ||3sbyin pa tshul khrims ldan pa dag || mkhas pas
byas pa’i bsod nams kyis ||’di ṅaṅ pha rol dag tu yaṅ || rtag tu bde ba ’thob (2)par ’gyur
||4

rgan pa’i bral tshul khrims dge || dad la rab tu gnas na legs ||mi yi rin chen śes rab ste ||
bsod nams chom pos dbrog par dka’ ||5

dge sloṅ tshul khrims la gnas śiṅ || dbaṅ po rnams kyaṅ bsdams pa daṅ ||zas (3)kyi tshod ni
rig pa daṅ || mi ñal ba la ’bad pa ste ||6

de ltar gnas par brtson pa daṅ || ñin mtshan sñom las mi byed pa ||mya ṅan ’das daṅ ne ba’i
phyir || yoṅs su ñams ’gyur mi srid do ||7

mi ni tshul khrims la gnas nas || sems daṅ śes rab (4)sgom pa la ||brtson źiṅ ṅes gnas dge sloṅ
gis || sdug bsṅal zad pa thob par ’gyur ||8

de phyir rtag tu tshul khrims daṅ || tiṅ ’dzin rjes su sruṅ ba daṅ ||lhag mthoṅ la ni bslab
pa daṅ || śes bźin so sor dran par bya ||9

des ni kun sbyor zad byas nas || (5)yid bral lhag ma med ’gyur te ||lus źig śes rab ldan pa
yis || bgraṅ du med pa’i mya ṅan ’das ||10

