dge sloṅ gaṅ źig byams gnas śiṅ || saṅs rgyas bstan la rab daṅ des ||’du byed ñer źi źib yi
|| źi ba’i go ’phaṅ thob par ’gyur ||(dge sloṅ gaṅ źig byams gnas śiṅ || saṅs rgyas bstan
la rab daṅ ba ||des (6)ni kun sbyor kun zad pa || rim gyis mṅon sum byed par ’gyur ||dge sloṅ
gaṅ źig byams gnas śiṅ || saṅs rgyas bstan la rab daṅ bas ||bdag ñid ṅan ’gro las ’dren
te || ’dam rdzab las ni glaṅ chen bźin ||dge sloṅ gaṅ źig byams gnas śiṅ || (7)saṅs rgyas
bstan la rab daṅ bas ||sdig pa’i chos rnams sprug byed de || rluṅ gis ljon śiṅ lo ma bźin
||)1

dge sloṅ gaṅ źig byams gnas śiṅ || saṅs rgyas bstan la rab daṅ bas ||mya ṅan ’das daṅ ñe ba’i
phyir || yoṅs su ñams ’gyur mi srid do ||2

(247a1)sems dga’ yid ni bzaṅ ba daṅ || dga’ daṅ mi dga’ zil gnon pa’i ||dge sloṅ dga’ ba maṅ
po yis || sdug bsṅal zad pa thob par ’gyur ||3

lus źiṅ ṅag ni źi ba daṅ || sems źi legs par mñam źag ciṅ ||’jig rten zaṅ (2)ziṅ spaṅs pa yi
|| dge sloṅ ñer źi yin źes brjod ||(tiṅ ’dzin med la śes rab med || śes rab med la tiṅ ’dzin
med ||śes rab tiṅ ’dzin ldan pa de || dge sloṅ yin źes brjod par bya ||)4

tiṅ ’dzin med la śes rab med || śes rab med la tiṅ ’dzin med ||śes rab tiṅ ’dzin ldan pa de
|| ma ṅan ’das daṅ ñe ba ñid ||5

de bas tiṅ ’dzin śes rab la || mkhas pa rnams kyis ’jug bya (3)ste ||de bźin śes rab dge sloṅ
de’i || daṅ por bya ba ’di yin no ||6

dge sloṅ yaṅ dag sdom spyod pas || chog śes dbaṅ po bsdam bya źiṅ ||so sor thar pas bsdam par
bya || zas kyi tshod kyaṅ śes par bya ||bas mtha’ dgon par gnas bya źiṅ || lhag pa’i sems
la rnal (4)’byor bya || ’di ni saṅs rgyas bstan pa yin ||7

gaṅ gi lus daṅ ṅag daṅ ni || yid la ñes byas med gyur pa ||de ni dge ba’i tshul khrims can ||
ṅo tsha’i yid ldan dge sloṅ yin ||8

gaṅ gis rdzogs pa’i byaṅ chub kyi || phyogs kyi chos bdun legs (5)bsgoms pa ||de ni dge ba’i
chos can de || mñam bźag dge sloṅ yin źes gsuṅ ||9

’di na gaṅ źig bdag ñid kyi || sdug bsṅal zad pa rab śes la ||dge źiṅ śes rab ldan pa de ||
zag med dge sloṅ yin źes gsuṅ ||10

