thos pa (5)maṅ źiṅ chos ’dzin daṅ || śes rab ldan źiṅ mñam bźag pa ||de dag sus kyaṅ smad ’os
min || ’dzam bu’i gliṅ gi gser rgyan bźin ||1

gaṅ źig gzugs kyis rjes dpog ciṅ || ṅa la sgra yis ’jal byed pa ||’dun pa’i ’dod chags ldan
pa yi || skye (6)bo de yis ṅa mi śes ||2

gal te naṅ ni rnam śes śiṅ || phyi rol mthoṅ bar ma gyur na ||naṅ gi ’bras bu mthoṅ ba gaṅ ||
de ni sgra yis draṅ du ruṅ ||3

gal te phyi rol mthoṅ gyur ciṅ || naṅ ni śes par ma gyur na ||phyi rol ’bras bu mthoṅ ba gaṅ
|| de ni sgra (7)yis draṅ du ruṅ ||4

gal te naṅ yaṅ mi śes śiṅ || phyi rol mthoṅ bar ma gyur na ||byis pa kun nas bsgribs pa dag
|| de ni sgra yis draṅ du ruṅ ||5

gal te naṅ ni rnam śes śiṅ || phyi rol dag kyaṅ mthoṅ gyur pa ||bstan pa ṅes ’byuṅ śes rab can
|| de ni sgra (229a1)yis draṅ du ruṅ ||6

rna bas phal chen thos pa daṅ || mig gis maṅ po mthoṅ na yaṅ ||bstan pa mthoṅ thos de kun gyis
|| yid ches bya ba’i mi rigs so ||7

legs gsuṅs thos pa sñiṅ por śes pa daṅ || tiṅ ṅe ’dzin dag sñiṅ por śes (2)gyur kyaṅ ||gaṅ źig
bag med rlaṅ por byed pa de’i || thos daṅ śes pa don chen mi ’gyur ro ||8

gaṅ źig ’phags pas bstan pa’i chos dga’ źiṅ || de bźi lus daṅ ṅag gis spyod byed pa ||de dag
bzod ldan ’grogs dga’ dbaṅ po bsdams || (3)thos daṅ śes pa’i pha rol phyin pa ’thob ||9

thos pa’i tshoms te ñi śu gñis pa’o ||

