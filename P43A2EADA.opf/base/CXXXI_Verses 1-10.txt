|| gzuṅ bar dka’ źiṅ yaṅ ba daṅ || gaṅ du dga’ bar ’gro ba yi ||sems dul ba ni legs pa ste ||
sems dul ba yis bde ba ’dren ||1

bdud kyi gźi (2)dag spoṅ pa na || chu bo’i gnas nas rab bton te ||thaṅ la bor ba’i ña lta bur
|| bdag gi sems ni yoṅs su g-yo ||2

ñi ma las ni ’od zer ltar || bdag gi sems ni so sor rgyug ||de dag mkhas pas ṅes bzlog ste ||
lcags kyu yis ni glaṅ chen bźin ||3

(3)ṅa la don med spyod pa daṅ || bltar med sñiṅ po med pa de ||rtag tu gdul bar bya ba’i phyir
|| sems de la ni ṅa smra’o ||4

sems ’di sṅon chad ji ltar ’dod pa daṅ || dga’ dgur spyod ciṅ rgyu bar byed pa dag ||glaṅ chen
myos la mi yis lcags kyu ltar || de ni (4)tshul bźin bya bas de bzuṅ ṅo ||5

khaṅ khyim byed pa ’di yis ni || yaṅ yaṅ skye ba’i sdug bsṅal can ||skye ba’i ’khor ba du ma
źig || da ltar phan cad khyod kyis phyuṅ ||6

khaṅ khyim byed pa khyod mthoṅ bas || khyim gyi gduṅ chen rnam bcom la ||phyam rnams thams (5)cad
bcag nas su || phyin cad khyim byed mi gźug go ||sems ni ’du byed daṅ phral nas || ’di
ñid la ni zad par ’dod ||7

sems ni g-yo źiṅ brdzun pa ste || riṅ du ’gro źiṅ bzlog dka’ ba ||mda’ mkhan me yis sroṅ ba
ltar || yid gźuṅs pa yis bsraṅ bar (6)bya||8

gaṅ źig lus med phug na gnas || gcig pu rgyu źiṅ riṅ ’gro ba’i ||sems de ’dul bar byed pa ni
|| ’jigs pa che las thar bar ’gyur ||9

log pa’i smon ldan sems gaṅ gis || bdag ñid sdug bsṅal byed ’gyur ba’i ||de ltar ’khon gyis
’khon can (7)daṅ || dgra bos dgra la’aṅ byed mi ’gyur ||10

yaṅ dag smon ldan sems gaṅ gis || bdag ñid bde bar byed ’gyur ba ||de ltar pha daṅ ma dag daṅ
|| gñen gźan gyis kyaṅ byed mi ’gyur ||11

